# -*- mode: mandoku-view; -*-
#+TITLE: 唐段少卿酉陽雜俎前集
#+DATE: 2015-09-11 04:02:19.383356
#+PROPERTY: ID KR3l0125
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB03n0071-013唐段少卿酉陽雜俎-卷第十三.
<pb:KR3l0125_SBCK_013-1a>¶
唐段少卿酉陽&KR0462;爼前集卷之十三¶
　　　　　唐　太常少卿臨淄柯古叚成式　撰¶
　　　　　明　四川道監察御史内鄉李雲鵠　校¶
　　　㝠蹟¶
魏韋英卒後妻梁氏嫁向子集嫁日英歸至庭呼曰阿¶
梁卿忘我耶子集驚張弓射之即變爲桃人茅馬¶
長白山西有夫人墓魏孝昭之世搜揚天下才俊清河¶
崔羅什弱冠有令望被徵詣州夜經於此忽見朱門粉¶
壁樓臺相望俄有一青衣出語什曰女郎須見崔郎什¶
怳然下馬入兩重門内有一青衣通問引前什曰行李¶
<pb:KR3l0125_SBCK_013-1b>¶
之中忽蒙厚命素既不叙無宜深入青衣曰女郎乃平¶
陵劉府君之妻侍中吳質之女府君先行故欲相見什¶
遂前入就牀坐其女在戸東立與什叙温涼室内二婢¶
秉燭呼一婢令以玉夾&KR0176;置什前什素有才藻頗善風¶
詠雖疑其非人亦愜心好也女曰比見崔郎息駕庭&KR0035;¶
嘉君吟嘯故欲一叙玉顔什遂問曰魏帝與尊公書稱¶
尊公爲元城令然否女曰家君元城之日妾生之歳什¶
乃與論漢魏時事悉與魏史符合言多不能備載什曰¶
貴夫劉氏願告其名女曰狂夫劉孔才之第二子名瑤¶
字仲璋比有罪被攝乃去不返什乃下牀辭出女曰從¶
<pb:KR3l0125_SBCK_013-2a>¶
此十年當更相逢什遂以玳&KR0536;&KR0426;留之女以指上玉環¶
贈什什上馬行數十歩囘顧乃一大&KR0193;什届歷下以爲¶
不祥遂請僧爲齋以環布施天統末什爲王事所牽築¶
河於垣(桓家/一作)&KR0193;遂於幕下話斯事於濟南奚叔布因下¶
泣曰今歳乃是十年可如何也作罷什在園中食杏唯¶
云報女郎信俄即去食一杏未盡而卒什十二爲郡功¶
曹爲州里推重及&KR0174;無不傷嘆¶
南巨川常識判㝠者張叔言因撰續神異記具載其靈¶
驗叔言判㝠&KR0017;十人十人數内兩人是婦人¶
又烏&KR0027;狐亦判㝠¶
<pb:KR3l0125_SBCK_013-2b>¶
于襄陽頔在鎭時選人劉某入京逢一舉人年二十許¶
言語明晤同行數里意甚相得因藉草劉有酒傾數杯¶
日暮舉人指支逕曰某弊止從此數里能左顧乎劉辭¶
以程期舉人因賦詩曰流水涓涓芹努(吐/一曰)牙織鳥䨇¶
飛客還家荒村無人作寒食殯宮空對棠梨花至明旦¶
劉歸襄州尋訪舉人殯宮存焉¶
顧况䘮一子年十七其子魂遊恍惚如夢不離其家顧¶
悲傷不已因作詩吟之且哭詩云老人䘮一子日暮泣¶
成血心逐㫁猿驚跡隨飛鳥滅老人年七十不作多時¶
别其子聴之感慟因自誓忽若作人當再爲顧家子經¶
<pb:KR3l0125_SBCK_013-3a>¶
日如被人執至一處若縣吏者斷令託生顧家復都無¶
所知忽覺心醒開目認其屋宇兄弟親愛滿側唯語不¶
得當其生也已後又不記年至七歳其兄戲批之忽曰¶
我是爾兄何故批我一家驚異方叙前生事歷歷不誤¶
弟妺小名悉遍呼之抑知羊叔子事非恠也即進士顧¶
非熊成式常訪之涕泣爲成式言釋氏處胎經言人之¶
住胎與此稍差¶
　　　尸穸¶
近代䘮禮初&KR0174;内棺而截亡人衣後幅留之　又内棺¶
加盖以肉飯黍酒著棺前揺盖叩棺呼亡者名字言起¶
<pb:KR3l0125_SBCK_013-3b>¶
食三度然後止¶
琢釘及漆棺止哭哭便漆不乾也¶
銘旌出門衆人掣裂將去　送亡人不可送韋革鐵物¶
及銅磨鏡使盖言&KR0174;者不可使見明也董勛言禮弁服¶
韎韐此用韋也(茅韋/一曰)¶
刻木爲屋舎車馬奴婢抵蠱等周之前用塗車蒭靈周¶
以來用俑¶
送亡者又以黄卷䗶錢菟毫弩機&KR0083;䟽挂&KR0035;之屬又作¶
&KR3131;車車古蔞也蔞似屛¶
世人&KR0174;者有作伎樂名爲樂䘮魌頭所以存亡者之魂¶
<pb:KR3l0125_SBCK_013-4a>¶
氣也一名蘇衣被蘇蘇如也一曰狂阻一曰觸壙四目¶
曰方相兩目曰僛據費長房識李娥(俄/一曰)藥丸謂之方¶
相腦則方相或&KR0017;物也前聖設官象之¶
又忌狗見屍令有重喪¶
亡人坐上作魂衣謂之上天衣¶
送亡者不齎鏡奩盖¶
褮&KR0017;衣也桐人起虞卿明衣起左伯桃挽歌起紼謳故¶
舊律&KR0036;&KR0193;弃市&KR0193;者重也言爲孝子所重&KR0036;一蠒土則¶
坐不須物也¶
弔字矢貫弓也古者葬弃中野禮貫弓而弔以助鳥獸¶
<pb:KR3l0125_SBCK_013-4b>¶
之害¶
後魏俗竟厚葬棺厚高大多用栢木兩邊作大銅鐶鈕¶
不問公私貴賤悉白油絡幰轜車迾素矟仗打虜鼓哭¶
聲欲似南朝傳哭挽歌無破聲亦小異於京師焉¶
周禮方相氏&KR0460;罔象罔象好食亡者肝而畏虎與栢墓¶
上&KR0035;栢路口致石虎爲此也¶
昔秦時陳倉人獵得獸若彘而不知名道逢二童子曰¶
此名弗述常在地中食&KR0174;人腦欲殺之當以栢挿其首¶
遭喪婦人有&KR0405;衣朞已下婦人著簂不著&KR0405;衣¶
又婦人哭以扇掩&KR0405;或有帷幄内哭者¶
<pb:KR3l0125_SBCK_013-5a>¶
漢平陵王墓墓多狐狐自穴出者皆毛上坌灰魏末有¶
人至狐穴前得金刀鑷玉唾壺¶
貝丘縣東北有齊景公墓近世有人開之下入三丈石¶
函中得一鵝鵝&KR0326;轉翅以撥石復下入一丈便有青氣¶
上騰望之如陶煙飛鳥過之輒墮&KR0174;遂不敢入¶
元魏時菩提寺增多(達多/一曰)&KR0036;&KR0193;取塼得一人自言姓崔¶
名涵字子洪在地下十二年如醉人時復遊行不甚辨¶
了畏日及水火兵刃常&KR0709;疲極則止洛陽奉洛里多賣¶
送&KR0174;之具涵言作栢棺莫作桑欀吾地下見&KR0036;&KR0017;兵一¶
鬼稱是栢棺主者曰雖是栢棺乃桑欀也¶
<pb:KR3l0125_SBCK_013-5b>¶
南朝薨卒贈予者以密應看貂蟬者以鴈代之綬者以¶
書¶
先賢大臣家墓揭杙題其官號姓名五品以上漆棺六¶
品以下但得漆際¶
南陽縣民蘇調女&KR0174;三年自開棺還家言夫將軍事赤¶
小荳黄荳&KR0174;有持此二荳一石者無復作苦又言可用¶
梓木爲棺¶
劉晏判官李邈莊在高陵莊客懸欠租課積五六年邈¶
因官罷歸莊方欲勘責見倉庫盈羡輸尚未畢邈恠問¶
悉曰某作端公莊客二三年矣久爲盗近開一古&KR0193;&KR0193;¶
<pb:KR3l0125_SBCK_013-6a>¶
西去莊十里極高大入松林二百歩方至墓墓側有碑¶
斷倒草中字磨滅不可讀初旁掘數十丈遇一石門固¶
以鐵汁累日洋糞沃之方開開時箭出如雨射殺數人¶
衆懼欲出某審無他必機關耳乃令投石其中每投箭¶
輙出投十餘石箭不復&KR0036;因列炬而入至開第二重門¶
有木人數十張目運劒又傷數人衆以棒擊之兵仗悉¶
落四壁各&KR0030;兵衛之像南壁有大漆棺懸以鐵索其下¶
金玉珠璣堆積衆懼未即掠之棺兩角忽䬃䬃風起有¶
沙迸撲人&KR0405;須&KR0119;風甚沙出如注遂没至&KR0176;衆驚恐&KR0709;¶
比出門已塞矣一人復(後/一曰)爲沙埋&KR0174;乃同酧地謝之¶
<pb:KR3l0125_SBCK_013-6b>¶
誓不&KR0036;&KR0193;¶
水經言越王勾踐都琅琊欲移允(元/一曰)常&KR0193;&KR0193;中風生¶
飛沙射人人不得近遂止按漢舊儀將作營陵地内方¶
石外沙演戸交橫莫耶設伏弩伏火弓矢與沙盖古製¶
有其機也○又候白旌異記曰(言/一作)盗&KR0036;白茅&KR0193;棺内¶
大吼如雷野雉悉雊穿内火起飛熖赫然盗被燒&KR0174;得¶
非伏火乎¶
永㤗初有王生者住在揚州孝感寺北夏月被酒手垂¶
於床其妻恐風射將舉之忽有巨手出於床前牽王臂¶
墜床身漸入地其妻與奴婢共曵之不禁地如裂狀初¶
<pb:KR3l0125_SBCK_013-7a>¶
餘衣帶頃亦不見其家併力掘之深二丈許得枯骸一¶
具已如數百年者竟不知何恠¶
江淮元和中有百姓耕地地䧟乃古墓也棺中得裩五¶
十腰¶
處士鄭賔于言嘗客河北有村正妻新死未殮日暮其¶
兒女忽覺有樂聲漸近至庭宇屍已動矣及入房如在¶
梁棟間屍遂起舞樂聲復出屍倒旋出門隨樂聲而去¶
其家驚懼時月黑亦不敢尋逐一更村正方歸知之乃¶
折一桑枝如臂被酒大罵尋之入墓林約五六里復聞¶
樂聲在一栢林上及近&KR0035;&KR0035;下有火熒熒然屍方舞矣¶
<pb:KR3l0125_SBCK_013-7b>¶
村正舉杖擊之屍倒樂聲亦住遂&KR0018;屍而返¶
醫僧行儒說福州有弘濟上人齋戒清苦常於沙岸得¶
一顱骨遂貯衣籃中歸寺數日忽眠中有物齧其耳以¶
手撥之落聲如數升物疑其顱骨所爲也及明果墜在¶
牀下遂破爲六片零置瓦溝中夜半有火如雞卵次第¶
入瓦下燭之弘濟責曰爾不能求生人天憑朽骨何也¶
於是恠絶¶
近有盗&KR0036;蜀先主墓墓穴盗數人齊見兩人張燈對奕¶
侍衛十餘盗驚懼拜謝一人顧曰爾飲乎乃各飲以一¶
杯兼乞與玉腰帶數條命速出盗至外口已漆矣帶乃¶
<pb:KR3l0125_SBCK_013-8a>¶
巨虵也視其穴已如舊矣¶
<pb:KR3l0125_SBCK_013-8b>¶
<pb:KR3l0125_SBCK_013-8b>¶
