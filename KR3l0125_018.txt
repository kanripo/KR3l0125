# -*- mode: mandoku-view; -*-
#+TITLE: 唐段少卿酉陽雜俎前集
#+DATE: 2015-09-11 04:02:19.603680
#+PROPERTY: ID KR3l0125
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB03n0071-019唐段少卿酉陽雜俎-卷第十九.
<pb:KR3l0125_SBCK_018-1a>¶
唐叚少卿酉陽&KR0462;爼前集卷之十九¶
　　　　　唐　太常少卿臨淄柯古段成式　撰¶
　　　　　明　四川道監察御史内鄉李雲鵠　校¶
　　廣動植𩔖之四¶
　　　草篇¶
芝天寳初臨川郡人李嘉𦙍所居柱上生芝草形類天¶
尊太守張景佚截柱獻之¶
大曆八年廬州廬江縣紫芝生高一丈五尺芝𩔖至多¶
參成芝斷而可續¶
夜光芝一株九實實墜地如七寸鏡夜視如牛目茅君¶
<pb:KR3l0125_SBCK_018-1b>¶
種於句曲山¶
隱辰芝狀如斗以屋為節以莖為剛(屋一作星/剛一作網)¶
鳯腦芝仙經言穿地六尺以鐶寳一枚種之灌以黄水¶
五合以土堅築之三年生苗如匏(一曰/刻)實如桃五色名¶
鳯腦芝食其實唾地為鳯乘升太極¶
白符芝大雪而華¶
五德芝如車馬¶
菌芝如樓○凡學道三十年不倦天下金翅鳥衘芝至¶
羅門山食(一曰/生)石芝得地仙¶
蓮石蓮入水必沉唯煎鹽鹹鹵能浮之鴈食之糞落山¶
<pb:KR3l0125_SBCK_018-2a>¶
石間百年不壞相傳橡子落水爲蓮¶
苔慈恩寺唐三藏院後簷階開成末有苔狀如苦苣布¶
於塼上色如藍緑輕嫰可愛談論僧義林太和&KR0004;改塟¶
基法師&KR0004;開塜香氣襲人側卧塼臺上形如生塼上苔¶
厚二寸餘作金色氣如栴檀¶
瓦松崔融瓦松賦序曰崇文舘瓦松者産於屋霤之下¶
謂之木也訪山客而未詳謂之草也驗農皇而罕記賦¶
云煌煌特秀狀金芝之產霤歷歷虗懸若星榆之種天¶
葩條郁毓根柢連卷間紫苔而裛露淩碧瓦而含煙又¶
曰慚魏宫之烏悲恧漢殿之紅蓮崔公學博無不該悉¶
<pb:KR3l0125_SBCK_018-2b>¶
豈不知瓦松已有著説乎○博雅在屋曰昔耶在墻曰¶
垣衣廣志謂之蘭香生於久屋之瓦魏明帝好之命長¶
安西載其瓦於洛陽以覆屋前代詞人詩中多用昔耶¶
梁簡文帝詠薔&KR0340;曰緣階覆碧綺依簷映昔耶或言構¶
木上多松㘽土木氣洩則瓦生松○大曆中脩含元殿¶
有一人投狀請瓦且言瓦工惟我所能祖父已嘗瓦此¶
殿矣衆工不服因曰若有能瓦畢不生瓦松乎衆方服¶
焉○又有李阿黑者亦能治屋布瓦如齒間不通綖亦¶
無瓦松木草瓦衣謂之屋遊¶
瓜惡香香中尤忌麝鄭注太和初赴職河中姬妾百餘¶
<pb:KR3l0125_SBCK_018-3a>¶
盡騎香氣數里逆於人鼻是歲自京至河中所過路瓜¶
盡死一蔕不獲¶
芰今人但言菱芰諸解草木書亦不分别惟王安貧武¶
陵記言四角三角曰芰兩角曰菱今蘇州折腰菱多兩¶
角成式曽於荆州有僧遺一斗郢城菱三角而無芒(一/曰)¶
(一曰/剌)可以接(挼)莎¶
芰一名水栗一名薢茩(一作/蘚苔)○漢武昆明池中有浮根¶
菱根出水上葉淪沒波下亦曰青水芰○𤣥都有菱碧¶
色狀如雞飛名翻雞芰仙人鳬伯子常採之¶
兔絲子多近棘及藋山居者疑二草之氣類也¶
<pb:KR3l0125_SBCK_018-3b>¶
天名精一曰鹿活草昔青州劉&KR1427;(一作/炳)宋元嘉中射一¶
鹿剖五藏以此草塞之蹶然而起&KR1427;恠而㧞草復倒如¶
此三度&KR1427;宻録此草種之多主傷折俗呼為劉&KR1427;草¶
牡丹前史中無説處惟謝康樂集中言竹間水際多牡¶
丹成式檢隋朝種植法七十卷中初不記説牡丹則知¶
隋朝花藥中所無也開元末裴士淹為郎官奉使幽冀¶
迴至汾州衆香寺得白牡丹一窠植於長安私第天寳¶
中為都下奇賞當時名公有裴給事宅看牡丹詩詩尋¶
訪未獲一本有詩云長安年少惜春殘爭認慈恩紫牡¶
丹别有玉盤乘露冷無人起就月中看太常博士張乘¶
<pb:KR3l0125_SBCK_018-4a>¶
嘗見裴通祭酒説又房相有言牡丹之㑹琯不預焉至¶
德中馬僕射鎭太原又得紅紫二色者移於城中○元¶
和初猶少今與戎葵角多少矣○韓愈侍郎有疎從子¶
姪自江淮來年甚少韓令學院中伴子弟子弟悉為凌¶
辱韓知之遂為街西假僧院令讀書經旬寺主綱復訴¶
其狂率韓遽令歸且責曰市肆賤類營衣食尚有一事¶
長處汝所為如此竟作何物姪拜謝徐曰某有一藝恨¶
叔不知因指階前牡丹曰叔要此花青紫黄赤唯命也¶
韓大竒之遂給所須試之乃&KR0390;箔曲盡&KR0210;牡丹叢不令¶
人窺掘窠四面深及其根寛容人座唯賫紫鑛輕粉朱¶
<pb:KR3l0125_SBCK_018-4b>¶
紅旦暮治其根凡七日乃塡坑白其叔曰恨校遲一月¶
時冬初也牡丹本紫及花發色白紅歷緑毎朶有一聨¶
詩字色紫分明乃是韓出官時詩一韻曰雲横秦嶺家¶
何在雪擁藍闗馬不前十四字韓大驚異姪且辭歸江¶
淮竟不願仕○興唐寺有牡丹一窠元和中著花一千¶
二百朶其色有正暈倒暈淺紅淺紫深紫黄白檀等獨¶
無深紅又有花葉中無抺心者重臺花者其花面徑七¶
八寸○興善寺素師院牡丹色絶佳元和末一枝花合¶
歡¶
金燈一曰九形花葉不相見俗惡人家種之一名無義¶
<pb:KR3l0125_SBCK_018-5a>¶
草¶
合離根如芋魁有游子十二環之相須而生而實不連¶
以氣相屬一名獨揺一名離母若土人所食者合呼為¶
赤箭¶
蜀(一作/茙)葵本胡中葵也一名胡葵似葵大者紅可以緝¶
為布枯時燒作灰藏火火久不滅花有重臺者¶
茄子茄字本蓮經名革遐反今呼伽未知所自成式因¶
就節下食伽子數蔕偶問工部員外郎張周封伽子故¶
事張云一名落蘇事具食療本草此誤作食療本草元¶
出拾遺本草成式記得隱矦行園詩云寒瓜方卧壠秋¶
<pb:KR3l0125_SBCK_018-5b>¶
菰正滿陂紫茄紛爛漫綠芋鬱參差又一名崑崙瓜嶺¶
南茄子宿根成𣗳高五六尺姚向曾爲南選使親見之¶
故本草記廣州有慎火𣗳𣗳大三四圍慎火即景天也¶
俗呼爲䕶火草○茄子熟者食之厚腸胃動氣發痰根¶
能治竈&KR1023;欲其子繁待其花時取葉布於過路以灰規¶
之人踐之子必繁也俗謂之嫁茄子僧人多炙之甚美¶
有新羅種者色稍白形如雞卵西明寺僧造𤣥(一曰/玄造)院¶
中有其種○水經云石頭西對蔡浦浦長百里上有大¶
荻荻浦下有茄子浦¶
異菌開成元年春成式修竹里私第書齋前有枯紫荆¶
<pb:KR3l0125_SBCK_018-6a>¶
數枝蠧折因伐之餘尺許至三年秋枯根上生一菌大¶
如斗下布五足頂黄白兩暈縁垂裙如鵝▫(一曰/鞴)高尺¶
餘至午色變黑而死焚之氣如芋香成式常置香爐於¶
枿臺上毎念經門生以爲善徴後覽諸志恠南齊吳郡¶
褚思莊素奉釋氏眠於梁下短柱是柟木去地四尺餘¶
有節大明中忽有一物如芝生於節上黄色鮮明漸漸¶
長數日遂成千佛狀面目爪指及光相衣服莫不完具¶
如金鍱隱起摩之殊軟常以春末生秋末落落時佛形¶
如故但色褐耳至落時其家貯之箱中積五年思莊不¶
復住其下亦無他顯盛闔門夀考思莊父終九十七兄¶
<pb:KR3l0125_SBCK_018-6b>¶
年七十徤如壯年¶
又梁簡文延香園大同十年竹林吐一芝長八寸頭蓋¶
似雞頭實黑色其柄似藕柄内通幹空(一曰柄/榦通空)皮質皆¶
絶白根下㣲紅雞頭實處似竹節脱之又得脱也自節¶
處别生一重如結網羅四面周可五六寸圓繞周匝以¶
罩柄上相逺不相著也其似結網衆目輕巧可愛其與¶
柄皆得相脱驗仙書與威喜芝相類¶
舞草出雅州獨莖三葉葉如决明一葉在莖端兩葉居¶
莖之半相對人或近之歌及抵掌謳曲必動葉如舞也¶
䕶門草常山北草名䕶門寘諸門上夜有人(一曰/物)過輒¶
<pb:KR3l0125_SBCK_018-7a>¶
叱之¶
仙人絛出衡嶽無根蔕生石上狀如同心帶三股色綠¶
亦不常有¶
睡蓮南海有睡蓮夜則花低入水屯田韋郎中從事南¶
海親見¶
蔓金苔晉時外國獻蔓金苔色如金若螢火之聚大如¶
雞卵投之水中蔓延波上光泛鑠日(一作/目)如火亦曰夜¶
明苔¶
異蒿田在實布之子(一作田布/悅之子)也大和中嘗過蔡州北¶
路側有草如蒿莖大如指其端聚葉似鷦鷯巢在顚折¶
<pb:KR3l0125_SBCK_018-7b>¶
視之葉中有小鼠數十纔若皂筴子目猶未開啾啾有¶
聲¶
&KR0097;草北天竺國出&KR0097;草蔓生大葉秋冬不死因重霜露¶
遂成&KR0097;如塞上&KR0382;鹽¶
老鵶笊籬葉如牛蒡而狹子熟時色黑狀如笊籬¶
鴨舌草生水中似蓴俗呼爲鴨舌草¶
胡蔓草生邕容間叢生花偏如梔子稍大不成朶色黄¶
白葉稍黑誤食之數日卒飲白鵝白鴨血則解或以一¶
物投之祝曰我買你食之立死¶
銅匙草生水中葉如剪刀¶
<pb:KR3l0125_SBCK_018-8a>¶
水耐冬此草經冬在水不死成式於城南村墅池中有¶
之¶
天芋生終南山中葉如荷而厚¶
水韭生於水湄狀如韭而葉細長可食¶
地錢葉圓莖細有蔓生溪澗邊一曰積雪草亦曰連錢¶
草¶
蚍蜉酒草一曰鼠耳𧰼形也亦曰無心草¶
盆甑草即牽牛子也結實後斷之狀如盆甑其中有子¶
似龜蔓如署預¶
蔓胡桃出南詔大如扁螺兩隔味如胡桃或言蠻中藤¶
<pb:KR3l0125_SBCK_018-8b>¶
子也¶
油㸃草葉似莙達毎葉上有黑㸃相對¶
三白草此草初生不白入夏葉端方白農人候之蒔田¶
三葉白草畢秀矣其葉似署預¶
落𢌞(一曰博/落&KR0158;)有大毒生江淮山谷中莖葉如麻莖中空¶
吹作聲如勃邏𢌞因名之¶
蒟蒻根大如椀至秋葉滴露隨滴生苗¶
&KR0017;皂筴生江南地澤如皂筴高一二尺沐之長髮葉亦¶
去衣垢¶
通脱木如蜱麻生山側花上粉主治惡瘡心空中有瓤¶
<pb:KR3l0125_SBCK_018-9a>¶
輕白可愛女工取以飾物¶
毘尸沙花一名日中金錢花本出外國梁大同一年進¶
來中土¶
左行草使人無情范陽長貢¶
青草槐龍陽縣禆牛山南有青草槐蕞生高尺餘花若¶
金燈仲夏發花一本云迄千秋¶
竹肉江淮有竹肉生竹節上如彈丸味如白雞竹皆向¶
北有大𣗳雞如桮棬呼為胡孫眼¶
石耳廬山有石耳性熱¶
野狐&KR0093;庭有草蔓生色白花㣲紅大如粟秦人呼為野¶
<pb:KR3l0125_SBCK_018-9b>¶
狐&KR0093;¶
金錢花一云本出外國梁大同二年進來中土梁時荆¶
州椽屬䨇陸賭金錢錢盡以金錢花相足魚弘謂得花¶
勝得錢¶
荷漢明帝時池中有分枝荷一莖四(一曰/兩)葉狀如駢蓋¶
子如玄珠可以飾珮也○靈帝時有夜舒荷一莖四蓮¶
其葉夜舒晝卷¶
夢草漢武時異國所獻似蒲晝縮入地夜若抽萌懐其¶
草自知夢之好惡帝思李夫人懐之輒夢¶
烏蓬葉如鳥翅俗呼爲仙人花¶
<pb:KR3l0125_SBCK_018-10a>¶
雀芋狀如雀頭置乾地反濕置濕處復乾飛鳥觸之墮¶
走獸遇之僵¶
望舒草出扶支國草紅色葉如蓮葉月出則舒月沒則¶
卷¶
紅草山戎之北有草莖長一丈葉如車輪色如朝虹齊¶
桓時山戎獻其種乃植於庭以表覇者之瑞¶
神草魏明時苑中合歡草狀如蓍一株百莖晝則衆條¶
扶踈夜乃合一莖謂之神草¶
三蔬晉時有芳蔬園在墉(一曰/金墉)之東有菜名芸藢(一作/藢)¶
𩔖有三種紫色為上蔬味辛黄色者為中蔬味甘青者¶
<pb:KR3l0125_SBCK_018-10b>¶
為下蔬味鹹常以三蔬充御菜可以藉食¶
掌中芥末多國出也取其子置掌中吹之一吹一長長¶
三尺乃殖於地¶
水網藻漢武昆明池中有水網藻枝横側水上長八九¶
尺有似網目鳬鴨入此草中皆不得出因名之¶
地日草南方有地日草三足烏欲下食此草羲和之馭¶
以手掩烏目食此則美悶不復動○東方朔言為小兒¶
時井陷墜至地下數十年無所寄託有人引之令住此¶
草中隔紅泉不得渡其人以一隻屐因乘汎紅泉得至¶
草處食之¶
<pb:KR3l0125_SBCK_018-11a>¶
挾劒豆樂浪東有融澤之中生豆莢形似人挾劒横斜¶
而生¶
牧靡建寧郡烏句山南五百里牧靡草可以解毒百丹¶
方盛烏鵲誤食烏喙中毒必急飛牧靡上喙牧靡以解¶
也¶
<pb:KR3l0125_SBCK_018-11b>¶
