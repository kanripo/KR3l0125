# -*- mode: mandoku-view; -*-
#+TITLE: 唐段少卿酉陽雜俎前集
#+DATE: 2015-09-11 04:02:19.287721
#+PROPERTY: ID KR3l0125
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB03n0071-011唐段少卿酉陽雜俎-卷第十一.
<pb:KR3l0125_SBCK_011-1a>¶
唐段少卿酉陽&KR0462;爼前集卷之十一¶
　　　　　唐　太常少卿臨淄柯古叚成式　撰¶
　　　　　明　四川道監察御史内郷李雲鵠　校¶
　　　廣知¶
俗諱五月上屋言五月人蛻上屋見影魂當去¶
金曾經在丘塜及爲釵釧溲器陶隱居謂之辱金不可¶
合鍊¶
鍊銅時與一童女俱以水灌銅銅當自分爲兩段有凸¶
起者牡銅也凹䧟者牝銅也¶
爨釡不沸者有物如豚居之去之無也¶
<pb:KR3l0125_SBCK_011-1b>¶
竈無故自濕潤者赤蝦蟇名鈎注居之去則止¶
飲酒者肝氣微則&KR0405;青心氣微則&KR0405;赤也¶
脉勇怒而&KR0405;青骨勇怒而&KR0405;白血勇怒而&KR0405;赤¶
山氣多男澤氣多女水氣多喑風氣多聾木氣多傴石¶
氣多力阻險氣多癭暑氣多殘雲氣多壽谷氣多痺丘¶
氣多尫衍氣多仁陵氣多貪¶
身神及諸神名異者腦神曰覺元髪神曰玄華目神曰¶
虗監鼻神曰冲龍玉舌神曰始梁¶
夫學道之人須鳴天皷以召衆神也左相叩爲天鐘卒¶
遇凶惡不祥叩之右相爲天磬若經山澤邪僻威神大¶
<pb:KR3l0125_SBCK_011-2a>¶
祝叩之中央上下相叩名天鼓存思念當道鳴之叩之¶
數三十六或三十二或二十七或二十四或十二¶
玉女以黄玉爲誌大如黍在鼻上無此誌者鬼使也¶
入山忌日大月忌三日十一日十五日十八日二十四¶
日二十六日三十日小月忌一日五日十三(二/一作)日十¶
六日二十六日二十八日¶
凢夢五藏得五榖肺爲麻肝爲麥心爲&KR0112;腎爲菽脾爲¶
粟¶
几人不可北向理髮脫衣及唾大小便¶
月朔日勿怒¶
<pb:KR3l0125_SBCK_011-2b>¶
三月三日不可食百草心四月四日勿伐𣗳木五月五¶
日勿見血六月六日勿起土七月七日勿思忖惡事八¶
月四日勿巿履屣九月九日勿起牀席十月五日勿罰¶
責人十一月十一日可沐浴十二月三日可戒齋如此¶
忌三官所察凢存修不可叩頭叩頭則傾丸天覆泥九¶
天帝號於上境太乙泣於中田但心存叩頭而巳¶
老子㧞白日正月四日二月八日三月十二日四月十¶
六日五月二十(六字/一有)日六月二十四日七月二十八日¶
八月十九日九月十六日十月十三日十一月十日十¶
二月七日¶
<pb:KR3l0125_SBCK_011-3a>¶
隱訣言太清外術　生人髮挂菓𣗳烏鳥不敢食其實¶
苽兩鼻兩蔕食之殺人　簷下滴菜有毒堇黃花及赤¶
芥(芥/一曰)殺人　瓠牛踐苗則子苦　大醉不可卧黍穰¶
上汗出眉髮落　婦人有娠食乾薑令胎内消　十月¶
食霜菜令人&KR0405;無光　三月不可食陳𦵔　莎衣結治¶
蠼螋瘡　井口邊草主小兒夜啼着母卧薦下勿令知¶
之　船底苔療天行　寡婦藁薦草節去小兒霍亂¶
自縊𣦸繩主顚狂　孝子衿灰傳&KR0405;ခ　東家門雞棲¶
木作灰治失音　砧垢能蝕人履底　古襯板作琴底¶
合隂陽通神　魚有&KR0703;及目合腹中自連珠二目不同¶
<pb:KR3l0125_SBCK_011-3b>¶
連鱗白鬐腹下丹字並殺人　鼈目白腹下五(丹/一曰)字¶
卜(十/一曰)字者不可食　蟹腹下有毛殺人　蛇以桑柴¶
燒之則見足出　獸岐尾鹿斑如豹羊心有竅悉害人¶
　馬夜眼五月以後食之殺人　犬懸蹄肉有毒　白¶
馬鞍下肉傷人五臟　烏自𣦸目不閉鴨目白烏四距¶
卵有八字並殺人　凢飛鳥投人家井中必有物當㧞¶
而放之　水脉不可斷井水沸不可飲酒漿無影者不¶
可飲　蝮與青蛙虵中最毒蛇怒時毒在頭尾　凢冢¶
井間氣秋夏中之殺人先以雞毛投之毛直下無毒迴¶
旋而下不可犯當以醋數斗澆之方可入矣　頗梨千¶
<pb:KR3l0125_SBCK_011-4a>¶
歳氷所化也　琉璃馬腦先以自然灰煑之令軟可以¶
雕刻自然灰生南海　馬腦&KR0017;血所化也𤣥中記言楓¶
脂入地爲琥珀世說曰桃瀋入地所化也淮南子云兎¶
絲琥珀苗也¶
&KR0017;書有業煞刁斗出於古器¶
百體中有懸鍼書垂露書秦王破冢書金鵲書虎爪書¶
倒薤書偃波書信幡書飛帛書籀書謬(繆/一云)篆書制書¶
列書日書月書風書署書䖝食葉書胡書&KR0963;書天竺書¶
楷書橫書芝英𨽻鍾𨽻鼔𨽻龍虎篆麒麟篆魚篆䖝篆¶
鳥篆鼠篆牛書兔書草書龍草書狼書犬書雞書震書¶
<pb:KR3l0125_SBCK_011-4b>¶
反左書行押書檝書景書半草書¶
召奏用虎爪爲不可學以防詐僞　誥下用偃波書¶
謝章詔板用蜹脚書　節信用鳥書　朝賀用愼書(曰/一)¶
(填)亦施於婚姻¶
西域書有驢脣書蓮葉書節分書大秦書䭾乘書牸牛¶
書𣗳葉書起屍書石旋書覆書天書龍書鳥音書等有¶
六十四種¶
胡綜博物孫權時掘得銅匣長二尺七寸以琉璃爲蓋¶
又一白玉如意所執處皆刻龍虎及蟬形莫能識其由¶
使人問綜綜曰昔秦皇以金陵有天子氣平諸山阜處¶
<pb:KR3l0125_SBCK_011-5a>¶
處輒埋寶物以當王氣此蓋是乎¶
鄧城西百餘里有榖城榖伯綏之國城門有石人焉刋¶
其腹云摩兜鞬摩兜鞬鞬慎言疑此亦同太廟金人緘¶
口銘¶
歷城北二里有蓮子湖周環二十里湖中多蓮花紅緑¶
間明乍疑濯錦又漁船掩映罟罾踈布逺望之者若蛛¶
網浮杯也魏𡊮翻曾在湖燕集參軍張伯瑜諮公言向¶
爲血羮頻不能就公曰取洛水必成也遂如公語果成¶
時清河王恠而異焉乃諮公未審何義得爾公曰可思¶
湖目清河笑而然之而實未解坐散語主簿房叔道曰¶
<pb:KR3l0125_SBCK_011-5b>¶
湖目之事吾實未曉叔道對曰藕能散血湖目蓮子故¶
令公思清河歎曰人不讀書其猶夜行二毛之叟不如¶
白&KR0405;書生¶
梁主客陸緬謂魏使尉瑾曰我至鄴見䨇闕極高圖飾¶
甚麗此間石闕亦爲不下我家有荀朂所造尺以銅爲¶
之金字成銘家世所寶此物往昭明太子好集古器遂¶
將入内此闕既成用銅尺量之其高六丈瑾曰我京師¶
象魏固中天之華闕此間地勢過下理不得高魏肇師¶
曰荀朂之尺是積黍所爲用調鍾律阮咸譏其聲有湫¶
隘之韻後得玉尺度之過短¶
<pb:KR3l0125_SBCK_011-6a>¶
舊說不見輔星者將𣦸成式親故常會修行里有不見¶
者未周歳而卒¶
相傳識人星不患瘧成式親識中識者悉患瘧又俗不¶
欲看天獄星有流星入當被髪坐哭之候星&KR0077;出災方¶
弭金樓子言余以仰占辛苦侵犯霜露又恐流星入天¶
牢方知俗忌之久矣¶
荆州陟屺寺僧郍照善射每言射之法凢光長而揺者¶
鹿帖地而明㓕者兔低而不動者虎又言夜格虎時必¶
見三虎並來夾者虎威當刺其中者虎𣦸威乃入地得¶
之可&KR0077;百邪虎初𣦸記其頭所藉處侯月黑夜掘之欲¶
<pb:KR3l0125_SBCK_011-6b>¶
掘時而有虎來吼擲前後不足畏此虎之&KR0017;也深二尺¶
當得物如虎珀蓋虎目光淪入地所爲也¶
又言雕翎能食諸鳥羽復善作風羽風羽法去括三寸¶
鑚小孔令透笴及鎪風渠深一粒自括達于孔則不必¶
羽也¶
道士郭采眞言人影數至九成式常試之至六七而已¶
外亂莫能辨郭言漸益炬則可别又說九影各有名影¶
神一名右皇二名魍魎三名洩節樞四名尺鳬五名索¶
關六名魄奴七名竈ခ(▫/一曰)舊抄九影名在麻&KR0405;&KR0083;中¶
向下兩字魚食不記八名亥靈胎九魚全食不辨¶
<pb:KR3l0125_SBCK_011-7a>¶
寶曆中有王山人取人本命日五更張燈相人影知休¶
咎言人影欲深深則貴而壽影不欲照氷照井及浴盆¶
中古人避影亦爲此古蠼螋短狐&KR0191;影蠱皆中人影爲¶
害近有人善灸人影治病者¶
都下佛寺往往有神像鳥雀不汚者鳳翔山人張盈善¶
飛化甲子言或有佛寺金剛鳥不集者非其靈驗也蓋¶
由取土處及塑像時偶與日辰旺相相符也¶
又言相寺觀當陽像可知其貧富故洛陽脩梵寺有金¶
剛二鳥雀不集元魏時&KR0394;僧菩提達摩稱得其眞相也¶
或言龍血入地爲琥珀南蠻記寧州沙中有折腰蜂岸¶
<pb:KR3l0125_SBCK_011-7b>¶
崩則蜂出土人燒治以爲琥珀¶
李洪山人善符籙博知常謂成式瓷瓦器璺者可弃昔¶
遇道者言雷蠱及&KR0017;魅多遁其中¶
近佛𦘕中有天藏菩薩地藏菩薩近明諦觀之規彩鑠¶
目若放光也或言以曾青和璧魚設色則近目有光又¶
往往壁𦘕僧及神&KR0017;目隨人轉㸃眸子極正則爾¶
秀才顧非熊言釣魚當釣其有旋繞者失其所主衆鱗¶
不復去頃刻可盡¶
慈恩寺僧廣升言眞元末閬州僧靈鑒善强其彈丸方¶
用洞庭沙岸下(上/一曰)土三觔炭末三兩瓷末一兩榆皮¶
<pb:KR3l0125_SBCK_011-8a>¶
半兩泔澱二勺紫礦二兩細沙三分藤&KR0083;五張渴搨汁¶
半合九味和擣三千杵齊手丸之隂乾鄭彚爲刺史時¶
有冨家名寅讀書善飲酒彚甚重之後爲盗事發而𣦸¶
寅常詣靈鑒角放彈寅指一𣗳節其節目相去數十歩¶
曰中之獲五千一發而中彈丸反射不破至靈鑒乃䧟¶
節碎彈焉¶
王彥威尚書在汴州之二年夏旱時𡊮王傅季玘遇汴¶
因宴王以旱爲言季醉曰欲雨甚易耳可求蛇醫四頭¶
十石甕二枚每甕實以水浮二虵醫以木蓋宻泥之分¶
置於閙處甕前後設席燒香選小兒十歳以下十餘令¶
<pb:KR3l0125_SBCK_011-8b>¶
執小青竹晝夜更擊其甕不得少輙王如言試之一日¶
兩夜雨大注舊說龍與蛇師爲親家焉¶
#+PROPERTY: JUAN 11
#+PROPERTY: FILE SB03n0072-011唐段少卿酉陽雜俎續集-跋.
<pb:KR3l0125_SBCK_011-1a>¶
唐叚少&KR0056;酉陽雜爼續集跋¶
吳魯能攺齋漫録云按姚寛西溪叢語云叚成式酉陽¶
雜爼有諾皐記又有支諾皐意義難解春秋左氏傳襄¶
公八年秋齊侯伐我北鄙中行獻子將伐齊夢與厲公¶
訟弗勝公以戈擊之首隊於前跪而戴之奉之以手走見¶
梗陽之巫皐他日見於道與之言同巫日今茲主必死¶
若有事於東方則可以逞獻子許諾疑此事也&KR0303;伯宇¶
談助云靈奇秘要辟兵法正月上寅日禹歩取寄生木¶
三呪日諾臯敢如日月震雷令人無敢見我我爲大帝¶
使者乃斷取五寸隂乾百日爲簮二七循頭乃還著巾¶
<pb:KR3l0125_SBCK_011-1b>¶
中&KR0303;說非也以上皆叢語余以叢語未盡得之葢叚氏¶
所載皆鬼神事雖獻子所夢有巫名臯而獻子諾之是¶
信皐所言之意亦似可證然葛洪抱朴子内篇載遁甲¶
中經日徃山林中當以左手取青龍上草折半置蓬星¶
下歴明堂入太隂中禹歩而行三呪日諾臯太隂將軍¶
獨開魯孫某甲勿開外人使人見甲者以爲束薪不見¶
甲者以爲非人則折所持之草置地上左手取土以傳¶
鼻人中右手持草自蔽左手著前禹歩而行到六癸下¶
閉氣而坐人鬼不能見也以是知諾臯乃太隂之名太¶
隂者乃隱神之神&KR0303;氏不無所本二說皆取今發明于¶
<pb:KR3l0125_SBCK_011-2a>¶
此¶
<pb:KR3l0125_SBCK_011-2b>¶
唐叚少卿酉陽雜俎續集䟦¶
<pb:KR3l0125_SBCK_011-3a>¶
