# -*- mode: mandoku-view; -*-
#+TITLE: 唐段少卿酉陽雜俎前集
#+DATE: 2015-09-11 04:02:19.095464
#+PROPERTY: ID KR3l0125
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB03n0071-008唐段少卿酉陽雜俎-卷第八.
<pb:KR3l0125_SBCK_008-1a>¶
唐段少卿酉陽雜爼前集卷之八¶
　　　　　唐　太常少卿臨淄柯古段成式　撰¶
　　　　　明　四川道監察御史内鄉李雲鵠　校¶
　　　黥¶
上都街肆惡少率髠而膚劄備衆物形狀恃諸軍張拳¶
强劫(弓劍/一作)至有以蛇集酒家捉羊胛擊人者今京兆薛¶
公元賞上言白令里長潜部約三千(十/一作)餘人悉杖煞¶
屍于市市人有㸃青者皆炙滅之時大寧坊力者張幹¶
劄左膊曰生不怕京兆尹右膊曰死不畏閻羅王又有¶
王力奴以錢五千召劄工可&KR0489;腹爲山亭院池榭草木¶
<pb:KR3l0125_SBCK_008-1b>¶
鳥獸無不悉具細若設色公悉杖殺之○又賊趙武建¶
劄一百六十處畨印盤鵲等左右膊刺言野鴨灘頭宿¶
朝朝被鶻梢忽驚飛入水留命到今朝○又高陵縣捉¶
得鏤身者宋元素剌七十一處左臂曰昔日已前家未¶
貧苦將錢物結交親如今失路尋知己行盡關山無一¶
人右臂上剌葫蘆上出人首如傀儡戯郭公者縣吏不¶
解問之言葫蘆精也¶
李夷簡元和末在蜀蜀市人趙高好闘常入獄滿背鏤¶
毘沙門天王吏欲杖背見之輙止恃此轉爲坊市患害¶
左右言於李李大怒擒就㕔前索新造筋棒頭徑三寸¶
<pb:KR3l0125_SBCK_008-2a>¶
叱杖子打天王盡則已數三十餘不絶經旬日袒衣而¶
歴門呌呼乞修理功徳錢¶
蜀小將韋少卿韋表㣲堂兄也少不喜書嗜好劄青其¶
季父嘗令觧衣視之&KR0489;上剌一樹樹杪集鳥數十其下¶
懸鏡鏡鼻繫索有人止於側牽之叔不解問焉少卿笑¶
曰叔不曾讀張燕公詩否挽鏡寒鴉集耳¶
荆州街子葛清勇不膚撓自頸已下遍剌白居易舎人¶
詩成式常與荆客陳至呼觀之令其自觧背上亦能闇¶
記反手指其劄處至不是此花偏愛菊則有一人持盃¶
臨菊藂又黄夾纈林寒有葉則指一樹樹上挂纈纈窠¶
<pb:KR3l0125_SBCK_008-2b>¶
鏁勝(&KR0364;/一作)絶細凢刻三十餘處首體無完膚陳至呼爲¶
白舎人行詩圖也¶
成式門下騶路神通每軍較力能戴石簦靸六百斤石¶
齧破石粟數十背剌天王自言得神力入塲人助多則¶
力生常至朔望日具乳糜焚香袒坐使妻兒供養其背¶
而拜焉¶
崔承寵少從軍善驢鞠逗脫杖捷如膠焉後爲黔南觀¶
察使少遍身剌一蛇始自右手口張臂食兩指繞腕匝¶
頸齟齬在腹拖股而尾及骭焉對賔侣常衣覆其手然¶
酒酣輙袒而努臂㦸手捉優伶軰日蛇咬爾優伶等即¶
<pb:KR3l0125_SBCK_008-3a>¶
大呌毁而爲痛狀以此爲&KR0231;樂¶
寶歷中長樂里門有百姓刺臂數十人環瞩之忽有一¶
人白襴屠蘇頃首㣲笑而去未十歩百姓子剌血如衂¶
痛苦次骨食頃出血斗餘衆人疑向觀者令其父從而¶
求之其人不承其父拜數十乃捻撮土若祝可傅此如¶
其言血止¶
成式三從兄遘貞元中嘗過黄坑有從者拾髑顱骨數¶
片將爲藥一片上有逃走奴字痕如淡墨方知黥蹤入¶
骨也從者夜夢一人掩面從其索骨曰我羞甚幸君爲¶
我深藏之當福君從者驚覺毛戴遽爲埋之後有事&KR0017;¶
<pb:KR3l0125_SBCK_008-3b>¶
髣髴夢中報之以是獲財欲至十萬而卒¶
蜀將尹偃營有卒晩㸃後數刻偃將責之卒被酒自理¶
聲高偃怒杖數十幾至死卒弟爲營典性友愛不平偃¶
乃以刀&KR0711;肌作殺尹兩字以墨湼之偃陰知乃以他事¶
杖殺典及太和中南蠻入㓂偃領衆數萬保卭崍關偃¶
膂力絶人常戯左右以棗節杖擊其脛隨擊筋漲擁腫¶
初無痕橽恃其力悉衆出關逐蠻數里蠻伏發夾攻之¶
大敗馬倒中數十鎗而死初出關日忽見所殺典擁黄¶
案大如轂在前引心惡之問左右咸無見者竟死於陣¶
房孺復妻崔氏性忌左右婢不得濃粧高髻月給燕脂¶
<pb:KR3l0125_SBCK_008-4a>¶
一豆粉一錢有一婢新買粧稍佳崔怒謂曰汝好粧耶¶
我爲汝粧乃令刻其眉以青塡之燒鏁梁灼其兩眼&KR0641;¶
皮隨手燋卷以朱&KR0019;之及痂脫瘢如粧焉¶
楊虞卿爲京兆尹時市里有三王子力能揭巨石遍身¶
圖剌體無完膚前後合抵死數四皆匿軍以免一日有¶
過楊令五百人捕獲閉門杖殺之判云鏨剌四支只稱¶
王子何須訊問何合當辜¶
蜀人工於剌分明如&KR0030;或言以黛則色鮮成式問奴軰¶
言但用好墨而已¶
荆州貞元中市有鬻剌者有印印上簇針爲衆物狀如¶
<pb:KR3l0125_SBCK_008-4b>¶
蟾蝎杵臼隨人所欲一印之刷以石墨瘡愈後細於隨¶
求印¶
近代粧尚靨如射月曰黄星(是/一作)靨靨鈿之名葢自吳¶
孫和鄧夫人也和寵夫人嘗醉舞如意誤傷鄧頰血流¶
嬌婉彌苦命大醫合藥醫言得白&KR0425;髓雜玉與虎魄屑¶
當滅痕和以百金購得白獺乃合膏虎珀太多及痕不¶
滅左頰有赤㸃如意視之更益甚妍也諸嬖欲要寵者¶
皆以丹㸃頰而後進幸焉¶
今婦人面飾用花子起自昭容上官氏所製以掩㸃跡¶
大暦已前士大夫妻多妬悍者婢妾小不如意輙印面¶
<pb:KR3l0125_SBCK_008-5a>¶
故有月㸃錢㸃¶
百姓間有面戴青誌如黥舊言婦人在草蓐亡者以墨¶
㸃其靣不爾則不利後人¶
越人習水必鏤身以避蛟龍之患今南中繡面狫子葢¶
雕題之遺俗也¶
周官墨刑罰三百鄭言先刻面以墨窒之窒墨者使守¶
門尚書刑德攷曰涿鹿者鑿人顙也黥人者馬羈笮人¶
面也鄭云涿鹿黥世謂之刀墨之民¶
尚書大傳虞舜象刑犯墨者皂巾白虎通墨者額也取¶
漢法火之勝金¶
<pb:KR3l0125_SBCK_008-5b>¶
漢書除肉刑當黥者髠鉗爲城旦舂¶
又漢書使王烏等闚匈奴匈奴法漢使不去節不以墨¶
黥面不得入穹廬王烏等去節黥面得入穹廬單于愛¶
之¶
晉令奴始亡加銅青若墨黥兩眼從再亡黥兩頰上三¶
亾橫黥目下皆長一寸五分¶
梁朝雜律凢囚未斷先刻面作刼字¶
釋僧祗律&KR0314;槃印者比丘作梵王法破肉以孔雀膽銅¶
青等&KR0030;身作字及鳥獸形名爲印黥¶
天寶實録云日南廐山連接不知幾千里裸人所居白¶
<pb:KR3l0125_SBCK_008-6a>¶
民之後也剌其&KR0336;前作花有物如粉而紫色&KR0030;其兩目¶
下去前二齒以爲美餙成式以君子耻一物而不知陶¶
貞白每云一事不知以爲深耻况相定黥布當王滛著¶
紅花欲落刑之墨屬布在典冊乎偶録所記寄同志愁¶
者一展眉頭也¶
　　　雷¶
安豐縣尉裴ခ士淹孫也言玄宗嘗冬月召山人包超¶
令致雷聲超對曰來日及午有雷遂令高力士監之一¶
夕醮式作法及明至已矣天無纎翳力士懼之超曰將¶
軍視南山當有黑氣如盤矣力士望之如其言有頃風¶
<pb:KR3l0125_SBCK_008-6b>¶
起黑氣彌漫矣雷數聲明皇又每令隨哥舒翰西征每¶
陣常得勝風¶
貞元初鄭州百姓王幹有膽勇夏中作田忽暴雨雷因¶
入&KR0094;室中避雨有頃雷電入室中黑氣陡暗幹遂掩戸¶
把鋤亂擊聲漸小雲氣亦歛幹大呼擊之不已氣復如¶
半牀已至如盤騞然墜地變成熨斗折刀小折脚鐺焉¶
李&KR0352;在北都介休縣百姓送解牒夜止晉祠宇下夜半¶
有人叩門云介休王暫借霹&KR0430;車某日至介休收麥良¶
久有人應曰大王傳語霹靂車正忙不及借其人再三¶
借之遂見五六人秉燭自廟後出介山使者亦自門騎¶
<pb:KR3l0125_SBCK_008-7a>¶
而入數人共持一物如幢扛上環綴旗幡授與騎者曰¶
可㸃領騎者即數其幡凢十八葉每葉有光如電起百¶
姓遂遍報隣村令速收麥將有大風雨村人悉不信乃¶
自收刈至其日百姓率親情據高阜候天色及午介山¶
上有黑雲氣如窑烟斯須蔽天注雨如綆風吼雷震凢¶
損麥千餘頃數村以百姓爲妖訟之工部員外郎張周¶
封親睹其推案¶
成式至徳坊三從伯父少時於陽羡家乃親故也夜遇¶
雷雨每電起光中見有人頭數十大如栲栳¶
柳公權侍郎嘗見親故說元和未止建州山寺中夜半¶
<pb:KR3l0125_SBCK_008-7b>¶
覺門外喧閙因潜於牎櫺中觀之見數人運斤造雷車¶
如圖&KR0030;者久之一&KR0329;氣忽陡暗其人兩目遂昏焉¶
處士周&KR0477;言寶暦中邑客十餘人逃暑會飲忽暴風雨¶
有物墜如玃兩目睒睒衆人驚伏牀下倐忽上堦歴視¶
衆人俄失所在及雨定稍稍能起相顧耳悉泥矣邑人¶
言向來雷震牛戰鳥墮邑客但覺殷殷而已¶
元稹在江夏襄州賈塹有庄新起堂上梁&KR0138;畢疾風甚¶
雨時庄客輸油六七甕忽震一聲油甕悉列於梁上一¶
滴不漏其年元卒¶
貞元年中宣州忽大雷雨一物墮地猪首手足各兩指¶
<pb:KR3l0125_SBCK_008-8a>¶
執一赤虵囓之俄頃雲暗而失時皆圖而傳之¶
　　　夢¶
魏楊元稹能解夢廣陽王元淵夢着衮衣倚槐樹問元¶
稹元稹言當得三公退謂人曰死後得三公耳槐字木¶
傍&KR0017;果爲爾朱榮所殺贈司徒¶
許超夢盗羊入獄元稹曰當得城陽令後封城陽侯¶
補闕楊子孫(又作玉/一作干)堇善占夢一人夢松生户前一人¶
夢&KR0037;生屋上堇言松丘壠間所植&KR0037;字重來重來呼魄¶
之象二人俱卒¶
侯君集與承乾謀通逆意不自安忽夢二甲士録至一¶
<pb:KR3l0125_SBCK_008-8b>¶
處見一人高冠鼓髯叱左右取君集威骨來俄有數人¶
操屠刀開其腦上及右臂間各取骨一片狀如魚尾因¶
啽囈而覺腦臂猶痛自是心悸力耗至不能引一鈞弓¶
欲自首不决而敗¶
揚州東陵聖母廟主女道士康紫霞自言少時夢中被¶
人録於一處言天符令攝將軍巡南岳遂擐以金鏁甲¶
令騎道從千餘人馬蹀虗南去須&KR0119;至岳神拜迎馬前¶
夢中如有處分岳中峯嶺溪谷無不歴也恍惚而返雞¶
鳴驚覺自是生鬚數十根¶
司農卿韋正貫應舉時嘗至汝州汝州刺史柳凌留署¶
<pb:KR3l0125_SBCK_008-9a>¶
軍事判官柳嘗夢有一人呈案中言欠柴一千七百束¶
因訪韋解之韋曰柴薪木也公將此不久乎月餘柳疾¶
卒素貧韋爲部署米麥鏹帛悉前請於官數月矣唯官¶
中欠柴一千七百束韋披案方省柳前夢¶
道士秦霞霽少勤香火存想不怠嘗夢大樹樹忽穴有¶
小兒青摺鬐髮自穴而出語秦曰合土尊師因驚覺自¶
是休咎之事小兒髣髴報焉凢五年秦意爲妖偶以事¶
訪於師師遽戒勿言此修行有功之證因此遂絶舊說¶
夢不欲數占信矣¶
蜀醫昝殷言藏氣隂多則數夢陽壯則夢少夢亦不復¶
<pb:KR3l0125_SBCK_008-9b>¶
記周禮有掌三夢又以日月星辰各占六夢謂日有甲¶
乙月有建破星辰有居&KR0514;星有扶(符/一作)刻也又曰舍萌于¶
四方以贈惡夢謂會民方相氏四面逐送惡夢至四郊¶
也¶
漢儀大儺侲子辭有伯奇食夢道門言夢者魄妖或謂¶
三尸所爲釋門言有四一善惡種子二四大偏增三賢¶
聖加持四善惡徵祥成式嘗見僧首素言之言出藏經¶
亦未暇尋討又言夢不可取取則著著則恠入夫瞽者¶
無夢則知夢者習也¶
成式表兄盧有則夢看擊鼓及覺小弟&KR0231;叩門爲街皷¶
<pb:KR3l0125_SBCK_008-10a>¶
也¶
又成式姑壻裴元裕言群從中有悅隣女者夢女遺二¶
櫻桃食之及覺核墜枕側¶
李鉉著李子正辯言至精之夢則夢中身人可見如劉¶
幽求見妻夢中身也則知夢不可以一事推矣愚者少¶
夢不獨至人問(聞/一作)之騶皂百夕無一夢也¶
秘書郎韓泉善解夢衛中行爲中書舎人時有故舊子¶
弟選投衛論屬衛欣然許之駮牓將出其人忽夢乘驢¶
蹶墜水中登岸而靴不濕焉選人與韓有舊訪之韓被¶
酒半&KR0231;曰公今選事不諧矣據夢衛生相負足下不沾¶
<pb:KR3l0125_SBCK_008-10b>¶
及牓出果駮放韓有學術韓僕射猶子也¶
威逺軍小將梅伯成以善占夢近有優人李伯怜遊涇¶
州乞錢得米百斛及歸令弟取之過期不至晝夢洗白¶
馬訪伯成占之伯成佇思曰凢人好反語洗白馬瀉白¶
米也君所憂或有風水之虞乎數日弟至果言渭河中¶
覆舟一粒無餘¶
卜人徐道昇言江淮有王生者榜言解夢賈客張瞻將¶
歸夢炊於臼中問王生生言君歸不見妻矣臼中炊固¶
無釜也賈客至家妻果卒已數月方知王生之言不誣¶
矣　唐段少卿酉陽雜爼卷之八¶
#+PROPERTY: JUAN 8
#+PROPERTY: FILE SB03n0072-008唐段少卿酉陽雜俎續集-卷第八.
<pb:KR3l0125_SBCK_008-1a>¶
唐叚少卿酉陽雜爼續集卷之八¶
　　　　　唐　太常少卿臨淄柯古叚成式　撰¶
　　　　　明　四川道監察御史内鄉李雲鵠　校¶
　　　支動¶
北海有木兔&KR0011;顦&KR4586;¶
䑕食塩則身輕¶
烏賊魚骨如通草可以刻為&KR0231;物¶
章舉每月三八則多¶
蝦姑狀若蜈蚣管蝦¶
南海有水族前左脚長前右脚短口在脇傍背上常以¶
<pb:KR3l0125_SBCK_008-1b>¶
左脚捉物寘於右脚右脚中有齒嚼之方内於口大三¶
尺餘其聲术术南人呼為海术¶
獵者不殺豺以財為同聲　又南方惡豺向人作聲¶
衞公幼時常於明州見一水族有兩足觜似雞身如魚¶
衞公年十一過瞿塘波中覩一物狀如嬰兒有翼翼如¶
鸚鵡公知其恠即時不言晚風大起方說¶
句容赤沙湖食朱砂鯉帶微紅味極美¶
負朱魚亦絶美每鱗一㸃朱¶
向北有濮固羊大而美¶
丙穴魚食乳水食之甚溫¶
<pb:KR3l0125_SBCK_008-2a>¶
蜃身一半已下鱗盡逆¶
太和七年河隂忽有蝇蔽天如蝗止三日河陽界經旬¶
方散有李犨時為尉向予三從兄說¶
南中瑇瑁斑㸃盡模糊唯振州瑇瑁如舶上者嘗見衞¶
公先白書上作此　字¶
衞公言鵝警&KR0017;鵁鶄厭火孔雀辟惡¶
洪州有牛尾貍肉甚美¶
威逺軍子將臧平者好闘雞高於常雞數寸無敢敵者¶
威逺監軍與物十疋強買之因寒食乃進十宅諸王皆¶
好闘雞此雞凢敵十數猶擅場怙氣穆宗大恱因賜威¶
<pb:KR3l0125_SBCK_008-2b>¶
逺監軍帛百疋主雞者想其蹠距奏曰此雞實有弟長¶
趾善鳴前歲賣之河北軍將獲錢二百萬¶
韋絢云巴州兔作貍班¶
凢鷙鳥雄小雌大庶鳥皆雄大雌小¶
予同院宇文獻云吉州有異蟲長三寸餘六足見蚓必¶
齧為兩叚纔斷各化為異蟲相似無别¶
又有赤腰蜂養子於蜘蛛腹下¶
鯸鮧魚肝與子俱毒食此魚必食艾艾能已其毒江淮¶
人食此魚必和艾¶
䕫州刺史李貽孫云嘗見木枝化為蚓¶
<pb:KR3l0125_SBCK_008-3a>¶
道書以鯉魚多為龍故不欲食非縁反藥庶子張文規¶
又曰醫方中畏食鯉魚謂若魚中猪肉也¶
衞公畫得峽中異蝶翅闊四寸餘深褐色每翅上有二¶
金眼¶
公又說道書中言麞鹿無魂故可食¶
予幼時嘗見說郎巾謂狼之筋也武宗四年官市郎巾¶
予夜㑹客悉不知郎巾何物亦有疑是狼筋者坐老僧¶
泰賢云涇帥叚祐宅在招國坊嘗失銀器十餘事貧道¶
時為沙彌每隨師出入叚公宅叚因令貧道以錢一千¶
詣西市賈胡求郎巾出至修竹南街金吾鋪偶問官徤¶
<pb:KR3l0125_SBCK_008-3b>¶
朱秀秀曰甚易得但人不識耳遂於古琣摘出三枚如¶
巨虫兩頭光帶黄色祐得即令集奴婢環庭炙之蟲慄¶
蠕動有一女奴臉唇瞤動詰之果竊器而欲逃者¶
&KR0090;管環王國野&KR0090;成群一牡管　三十餘　牙纔二尺¶
迭供牡者水草卧則環守　&KR0090;死共穵地埋之號吼移¶
時方散又國人養馴可令代樵¶
熊膽春在首夏在腹秋在左足冬在右足¶
南安蠻江蛇至五六月有巨虵泛江岸首如張帽萬萬¶
蛇隨之入越王城¶
野牛高丈餘其頭似鹿其角丫戾長一丈白毛尾似鹿¶
<pb:KR3l0125_SBCK_008-4a>¶
出西域¶
潜牛勾漏縣大江中有潜牛形似水牛每上岸闘角軟¶
還入江水角堅復出¶
猫目睛暮圓及午竪歛如綖其鼻端常冷唯夏至一日¶
煖其毛不容蚤虱黑者闇中逆循其毛即若火星俗言¶
猫洗面過耳則客至楚州謝陽出猫有褐花者靈武紅¶
叱撥及青騘色者猫一名&KR0041;貴一名烏員平陵城古潭¶
國也城中有一猫常帶金鎻有錢飛若蛺蝶士人徃徃¶
見之¶
鼠舊說鼠王其溺精一滴成鼠一說䑕母頭脚似鼠尾¶
<pb:KR3l0125_SBCK_008-4b>¶
蒼口銳大如水中　性畏狗溺一滴成一鼠時鼠灾多¶
起於䑕母鼠母所至處動成萬萬鼠其肉極美凢鼠食¶
死人目睛則為鼠王俗云鼠齧上服有喜凢齧衣欲得¶
有葢無葢㐫¶
千嵗鷰齊魯之間謂鷰為乙作巢避戊巳玄中記云千¶
嵗之鷰戸北向述異要云五百嵗鷰生胡髯¶
鷓鴣飛數逐月如正月一飛而止于窠中不復起矣十¶
二月十二起最難採南人設網取之¶
鵲窠鵲構窠取在&KR0035;杪枝不取墮地者又&KR0374;枝受卵端¶
午日午時焚其窠灸病者疾立愈¶
<pb:KR3l0125_SBCK_008-5a>¶
勾足鸜鵒交時以足相勾促鳴鼓翼如鬭狀徃徃墜地¶
俗取其勾足為媚藥¶
壁鏡一日江楓亭㑹衆說單方成式記治壁鏡用白礬¶
重訪許君用桑柴灰汁三度沸取汁白礬為膏塗瘡口¶
即差兼治虵毒自商鄧襄州多壁鏡毒人必死坐客或¶
云已年不宜殺虵¶
大蝎安邑縣北門縣人云有一蝎如琵琶大每出來不¶
毒人人猶是恐其靈積年矣¶
紅蝙蝠劉君云南中紅蕉花時有紅蝙蝠集花中南人¶
呼為紅蝙蝠¶
<pb:KR3l0125_SBCK_008-5b>¶
青蚨似蟬而狀稍大其味辛可食每生子必依草葉大¶
如&KR0094;子人將子歸其母亦飛來不以近逺其母必知處¶
然後各致小　子巾埋東行隂墻下三日開之即以母¶
血塗之如前每市物先用子即子歸母用母者即母歸¶
子如此輪還不知休息若買金銀珍寶即錢不還青蚨¶
一名魚伯¶
寄居之蟲如螺而有脚形似蜘蛛本無殻入空螺殻中¶
載以行觸之縮足如螺閉戶也火炙之乃出走始知其¶
寄居也¶
蜾羸今謂之蠮螉也其為物純雄無雌不交不産取桑¶
<pb:KR3l0125_SBCK_008-6a>¶
蟲之子祝之則皆化為己子蜂亦如此耳¶
鯽魚東南海中有祖州鯽魚出焉長八尺食之宜暑而避¶
風此魚狀即與江湖小鯽魚相&KR0011;耳潯陽有青林湖鯽¶
魚大者二尺餘小者滿尺食之肥美亦可止寒熱也¶
黄魟魚色黄無鱗頭尖身似大槲葉口在頷下眼後有¶
耳竅通於腦尾長一尺末三刺甚毒(烘/魟音)¶
螃&KR3254;傍海大魚脊上有石十二時一名籬頭溺一名螃¶
&KR3254;其溺甚毒¶
鄲縣侯生者於漚麻池側得鱓魚大可尺圍烹而食之¶
髪白復黑齒落更生自此輕徤¶
<pb:KR3l0125_SBCK_008-6b>¶
劍魚海魚千嵗為劍魚一名琵琶魚形似琵琶而喜鳴¶
因以為名虎魚老則為蛟江中小魚化為蝗而食五穀¶
者百嵗為鼠¶
金驢晉僧朗住金榆山及卒所乗驢上山失之時有人¶
見者乃金驢矣樵者往往聽其鳴響土人言金驢一鳴¶
天下太平¶
聖龜福州貞元末有村人賣一籠龜其數十三販藥人¶
徐仲以五鍰獲之村人云此聖龜不可殺徐置庭中一¶
龜藉龜而行八龜為導悉大六寸徐遂放於乾元寺後¶
林中一夕而失¶
<pb:KR3l0125_SBCK_008-7a>¶
運糧驢西域厭達國有寺戸以數頭驢運粮上山無人¶
驅逐自能徃返寅發午至不差晷刻¶
鄧州卜者有書生住鄧州嘗遊郡南數月不返其家詣¶
卜者占之卜者視卦曰甚異吾未能了可重祝祝畢拂¶
龜改灼復曰君所卜行人兆中如病非病如死非死逾¶
年自至矣果半年書生歸云遊某山深洞入値物蟄如¶
中疾四支不能動昏昏若半醉見一物自明入穴中却¶
返良久又至&KR0514;附身引頸臨口鼻細視之乃巨龜也十¶
息頃方去書生酌其時日其家卜吉時焉¶
五時雞影鵝池北有鳴琴苑伺夜雞鳴隨鼓節而鳴從¶
<pb:KR3l0125_SBCK_008-7b>¶
夜至曉一更為一聲五更為五聲亦曰五時雞¶
鷓鴣似雌雉飛但南不向北揚孚交州異物志云鳥像¶
雌雉名鷓鴣其志懷南不向北徂¶
蝟見虎則跳入虎耳¶
鷂子兩翅各有復翎左名撩風右名掠草帶兩翎出獵¶
必多獲¶
世俗相傳云鴟不飲泉及井水惟遇雨濡翮方得(飲/水)¶
開元二十一年富平縣産一角神羊肉角當頂白毛上¶
捧議者以為獬豸¶
獬豸見閗不&KR0514;者觸之窮竒見閗不&KR0514;者煦之均是獸¶
<pb:KR3l0125_SBCK_008-8a>¶
也其好惡不同故君子以獬廌為冠小人以窮竒(名/爲)¶
鼠膽在肝活耴則有¶
<pb:KR3l0125_SBCK_008-8b>¶
