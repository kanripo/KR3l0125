# -*- mode: mandoku-view -*-
#+TITLE: 酉陽雜俎
#+DATE: 2015-09-23 10:17:18
#+PROPERTY: JUAN 3


　　貝編
釋門三界二十八天四州至華嚴藏世界八寒八熱地獄
　等法自三身五位四果七支至十八界三十七道品
　等入釋者率能言之今不復具録其事尤異者
鬘持天十住處十六分中輪王樂不及其二
四種樂一無怨二隨念及天女不念餘天等身香百由
<pb:KR3l0125_WYG_003-1b>
　旬迦留波陁天此由象跡有十地也
目不瞚衆蜂出妙音　六天香風皆入此天　四天王
　十地彩地　質多羅地八林　箜篌天十地金流河
　　無影山　有影遊(一曰/隨)烏隨(一曰/衆)其行處池同其
　色衆烏說偈白身天　身色如拘勿頭花　無足柔
　耎　隨足上下　樂遊戱天　乗鵞殿　寶樹枝葉
　如殿　三十三天九十九那由天女　憶念樹物隨
　意而出　十花池　千柱殿　六時林一日具六時
<pb:KR3l0125_WYG_003-2a>
千輻輪殿天妃舍支(一曰/女)所坐也　衣無經緯　将死
　者塵著身　馬殿千鵞駕　金剛綖帶　行林隨天
　所至　衆烏金臆　大象百頭頭有十牙牙端有百
　浴池頂有山名曰界荘嚴鼻有河如閻牟那河水散
　落世界為霧脇有二園一名喜林二名樂林象名伊
　羅婆那光明林四維有意樹帝釋將與修羅戰入此
　林四樹間自見勝敗之相甲胄林甲胄從樹而生不
　可破壊　蓮出摩偷美飲也修一千二百善業者生
<pb:KR3l0125_WYG_003-2b>
　此天上妙之觸如觸迦旃鄰提鳥此鳥輪王出世方
　見　開合林開目常見光明　夜摩天住虚空閻婆
　風所持也　積崖山髙三百由旬有七榻七箱　始
　生天者五相一光覆身而無衣二見物生希有心三
　弱顔四疑五怖
又五木一近蓮池花不開(一無/不字)二近林蜂(一曰/絳)離樹三
　聴天女歌而出厭離四近樹花萎五殿不行空
又見身光衣觸如金剛及照毗琉璃鏡不見其道
<pb:KR3l0125_WYG_003-3a>
天女九退相一皮緩二頭花散落三赤花在道變為黄
　四風吹無縷衣如人依觸五飛行意倦六觸水而濁
　七取樹花髙不可及八見天子無媚九髪散麤澀又
　脣動不止瓔珞花鬘皆重　十二種離垢布施生此
　天羣鳥青影覆萬由旬　摩尼珠中有金字偈　四
　天王天有十二失壊常與修羅戰鬭等　三十三天
　八種失壊有劣天不為帝釋所識等　夜摩天六失
　壊食劣生慚等　兜率陁天四失壊不樂鵞王說法
<pb:KR3l0125_WYG_003-3b>
　聲等　化樂天四失壊天業將盡其足無影等　他
　化自在天四失壊寶翅蜂捨去等
色界天下石經十萬八千三百八十三年方至地
閻浮提人生三肘半至四肘骨四(一曰/五)十五脈十三身
　蟲有毛燈䐜血　禪都摩蟲流行血中　善色蟲處
　糞中令人安樂　起根蟲飽則喜　歡喜根蟲能見
　衆夢又有痶瘓瞢等　賒婆羅人穿脣　駞面目有
　諸人二足師子有翼女人狗面有林名吱多迦羅刹
<pb:KR3l0125_WYG_003-4a>
　所住眴目間行百千由旬洲有赤地黒玉銅康白等
　　鬱單越雞多迦等天河七十　自在無畏四天王
　否如鴨音林　麒麟陁樹　迦吱多那等　二十五
　鹿名有山多牛頭旃檀天人與阿修羅鬭傷者於此
　塗香提羅迦樹花見日光即開　拘尼陁樹花見月
　光即開　無憂樹女人觸之花方開　尸利沙樹足
　蹈即長　又白龍活鵞旋鼻境界等花瞿陁尼女人
　主乳有十億聚落一萬二城大國　多伽多支五大
<pb:KR3l0125_WYG_003-4b>
　河月力等弗婆提　三大林峪鬌等　三(一作/王)大城
　大者三億五十萬三千五百五十六聚落　南洲耳
　髪荘嚴　北洲眼荘嚴　西洲頂腹荘嚴　東洲肩
　䏶荘嚴　生贍部者見白㲲生鬱林越見赤㲲見母
　如鵞生瞿陁夷生黄屋見母如牛生弗婆提見青㲲
　見母如馬阿修羅以鬼攝魔及鬼有神通者二畜攝
　在海地下八萬四千有由旬　酒樹　又有樹羣蜂
　流蜜其色如金　婆羅婆樹其實如瓮
<pb:KR3l0125_WYG_003-5a>
四婇女如影等各有十二億那由他侍女夀五千嵗地
　名月鬘　不見頂山十三處鹿迷蜂旋　赤目魚正
　走氷行住空主山窟　愛池魚口等黄鬘林
鋡毗羅城　戰時手足斷而更生半身及道即死鬼怪
　閻浮提下五百由旬有三十六種魔羅令鬘鬼此言
　鬼子魔遮叱迦鳥惟得食魚捨鵞鬼受此身
畜生有三十四(一曰/六)億種　龍住閻浮提者五十七億
　龍於瞿陁尼不降濁水西洲人食濁水則夭單越人
<pb:KR3l0125_WYG_003-5b>
　惡冷風龍不發冷弗婆提洲不作雷聲不起雷光東
　洲惡也其雷聲兜率天作歌唄音閻浮提作海潮音
　其雨兜率天上雨摩尼護世城雨美膳海中注雨不
　絶如連輪阿修羅中雨兵仗閻浮提中雨清淨水地
　獄一百三十六　三角生死善無記也　團生死諸
　天也
青出死地獄　黄出死餓鬼　赤業(一曰/出)畜生活地獄
　十六别處下天五千年此獄一晝夜金剛蟲瓮熱黄
<pb:KR3l0125_WYG_003-6a>
　藍花心彌泥魚　排筒
黒繩地獄　旃荼(一曰/茶)劇　畏鷲處合地獄上中下䇢
　銅汁河中身　洋如蘇鷲腹火入　割刳處堅&KR1836;(一/曰)
　(靳/)炎口夜干(一曰/于)米誅蟲　鐵蟻　淚火處以佉陀
　羅灰致眼中&KR0008;池黿
號叫地獄　髪流火處　火末蟲處四百四痛火厚二
　百肘　大號呌地獄　闊廣三居賒口生確蟲火鬢
　(一曰/鬚)處金舒迦色肉泥色也　赤樹魚腹苦
<pb:KR3l0125_WYG_003-6b>
燋熱地獄　十二炎處　火生十方及饑渇火也　針
　風生龍口中彌泥魚　鑊量五十由旬沸沫髙半由
　旬　吹下三十六億由旬鬘塊烏處地盆蟲置之鼓
　牛鼓出惡聲　千頭龍　阿鼻十六别劇衣裳健破
　浣而速垢將生阿鼻之相　死時見身如八嵗兒面
　在下空中風吹三千年受苦勝如阿迦尼吒天樂獄
　中臰氣能壊欲界六天有出没之二山遮之烏口處
　黒肚處一角二角處
<pb:KR3l0125_WYG_003-7a>
八寒地獄多與常說同　凡生地獄有三種形罪輕作
　人形其次畜形極苦無形如肉軒肉屏等今佛寺中
　畫地獄變唯隔子獄稍如經說其苦具悉圖人間者
　曽無一據　舊說地獄中䕃牛頭阿傍無情業所感
　現人漸死時足後最冷出地獄之相也器世將壊無
　生地獄者　阿修羅有一切觀見池戰之勝敗悉見
　池中鬘持天鏡林中天人自見善惡因縁正行天頗
　梨樹見人行法與非法毗留博天常於此觀之忉利
<pb:KR3l0125_WYG_003-7b>
　天及人中七生事見於殿壁中無法第八生波利邪
　多天有波利邪多樹見閻浮提人善不善相行善則
　照百由旬行不善則彫枯半行善則半榮微細行天
　寶樹枝葉悉見天人影像上中下業亦見其中閻摩
　那婆羅天娑羅樹中見果報其殿淨如鏡悉見天人
　所作之善果報又第二樹中有千柱殿有業網諸地
　獄十六隔劇悉見其中夜摩天撫垢鏡池池中見自
　身額上所見過見業果又閻浮那施塔影中見欲界
<pb:KR3l0125_WYG_003-8a>
　罪福及三惡趣言天象異者若有將食肥膩沈水鳥
　下飛日將蝕諸方赤
二十八宿　昴(一曰/角)為首一夜行三十(一有/六字)時形如剃
　刀姓鞞耶尼祭用乳屬火　畢形如笠又屬木祭用
　鹿肉祭頗羅墮　觜屬日(一無/日字)月之子姓毗梨佉耶
　尼形如鹿頭祭用菓　參屬日天姓婆斯絺形如婦
　人黶祭用醍醐　井屬日姓同參形如足跡祭用粳
　米和蜜　鬼屬木姓炮波羅毗形如佛胷祭同井
<pb:KR3l0125_WYG_003-8b>
　栁屬蛇姓祭與參同形如虵　星屬火形如河岸姓
　賓伽耶尼祭用烏麻　張屬福徳天姓瞿曇彌形祭
　如井　翼屬林天姓憍陳如祭用黒豆形同上　軫
　屬毗沙梨帝形如人手姓迦遮延祭用莠稗　角屬
　喜樂天姓質多羅形如上祭用花　亢姓迦旃延祭
　用菉豆　氐姓多羅尼以花祭　房屬慈天姓阿藍
　婆形如瓔珞祭用酒肉　心屬忉利天姓迦羅延形
　如大麥祭用粳米　尾屬臘師天姓遮耶尼形如蝎
<pb:KR3l0125_WYG_003-9a>
　尾祭用菓根　箕屬清淨天姓持叉迦形如牛角
　斗姓莫迦邏形如人拓石祭如井　牛屬梵天姓梵
　嵐摩形如牛頭祭如參　女屬毗紐天姓帝利迦遮
　耶尼形如心祭以鳥肉　虚姓同翼形如鳥祭用烏
　豆汁　危姓單羅尼形如參(一曰/心)祭以粳米　室屬
　蛇頭天蝎天之子姓閻浮都迦祭用血　璧姓陁難
　闍　奎姓阿瑟吒祭用酪　婁屬乾闥婆天姓阿含
　婆形如馬頭祭用大麥　胃姓䭾伽毗形如鼎足亢
<pb:KR3l0125_WYG_003-9b>
　虚參胃四星不得入陣　軫宿生人七步無虵　角
　宿生人好嘲戯　女宿生人亢參危三宿日作事不
　成虚角(一有/事字)勝
一千六百刹那為一迦那倍六十名横呼律多倍三十
　日為一日夜　夜义口煙為慧
龍王身光曰憂流迦此言天狗
魏明帝始造白馬寺寺中懸幡影入内帝怪問左右曰
　佛有何神人敬事之
<pb:KR3l0125_WYG_003-10a>
烏仗那國有佛跡隨人身福夀量有長短
那掲羅曷國城東塔中有佛頂骨周二尺欲知善惡者
　以香塗印骨其迹煥然善惡相悉見
北天健䭾羅國有大窣堵波佛懸記七燒七立佛方城
　𤣥奘言城壊已三年
西域佛金剛座有標界銅觀自在像兩軀國人相傳菩
　薩身沒佛法亦盡隋末已沒過胸臆矣
乾陀國頭河岸有繫白象樹花葉似棗季冬方熟相傳
<pb:KR3l0125_WYG_003-10b>
　此樹滅佛法亦滅
北朝時徐州角城縣之北僧尼著白布法服時有青布
　袈裟者
波斯屬國有阿軬茶國城北大林中有伽藍音佛於此
　聴比丘著函縳屣函縳此言靴也
寧王憲寝疾上命中使送醫藥相望於道僧崇一療憲
　稍瘳上恱特賜崇一緋袍魚袋
梁簡文帝有謝賜鬱泥納袈裟表
<pb:KR3l0125_WYG_003-11a>
魏使陸操至梁梁王坐小輿使再拜遣中書舍人殷炅
　宣㫖勞問至重雲殿引昇殿梁主著菩薩衣北面太
　子已下皆菩薩衣侍衛如法操西向以次立其人悉
　西廂東面一道人贊禮佛詞凡有三卷其贊第三卷
　中稱為魏主魏相髙并南北二境士女禮佛訖臺使
　其羣臣俱再拜矣
魏李騫崔劼至梁同泰寺主客王克舍人賀季友及三
　僧迎門引接至浮圖中佛旁有執板筆者僧謂騫曰
<pb:KR3l0125_WYG_003-11b>
　此是尸頭専記人罪騫曰便是僧之董狐復入二堂
　佛前有銅鉢中燃燈劼曰可謂日月出矣爝火不息
盧縣東有金榆山昔朗法師令弟子至此採榆莢詣
　瑕丘市易皆化為金錢
後魏胡后嘗問沙門(一曰/法師)寶誌國祚且言把&KR0037;與雞換
　朱朱盖爾朱也
有趙法和請占誌公曰大箭不須羽東箱屋急手作法
　和尋喪父
<pb:KR3l0125_WYG_003-12a>
歴城縣光政寺有磬石形如半月膩光若滴叩之聲及
　百里北齊時移於都内使人擊之其聲杳絶却令歸
　本寺叩之聲如故土人語曰磬神聖戀光政
國初僧𤣥奘往五印取經西域敬之成式見倭國僧金
　剛三昩言嘗至中天寺中多畫𤣥奘麻屩及匙筯以
　綵雲乗之盖西域所無者每至齋日輒膜拜焉
又言那蘭陁寺僧食堂中熱際有巨蠅數萬至僧上堂
　時悉自飛集於庭樹
<pb:KR3l0125_WYG_003-12b>
僧萬迴年二十餘貌癡不語其兄戍遼陽久絶音問或
　傳其死其家為作齋萬迴忽卷餅茹大言曰兄在我
　将饋之出門如飛馬馳不及及暮而還得其兄書緘
　封猶濕計往返一日萬里因號焉
天后任酷吏羅織位稍隆者日别妻子博陵王崔𤣥暉
　位望俱極其母憂之曰汝可一迎萬迴此僧寶誌之
　流可以觀其舉止禍福也及至母垂泣作禮兼施銀
　匙筯一雙萬迴忽下階擲其匙筯於堂屋上掉臂而
<pb:KR3l0125_WYG_003-13a>
　去一家謂為不祥一日令上屋取之匙筯下得書一
　卷觀之乃䜟緯書也遽令焚之數日有司忽即其家
　大索圖䜟不獲得雪時酷吏多令盗夜埋蠱遺䜟於
　人家經月乃密籍之博陵微萬迴則滅族矣
梵僧不空得總持門能役百神𤣥宗敬之嵗常旱上令
　祈雨不空言可過某日今祈之必暴雨上乃令金剛
　三藏設壇請雨連日暴雨不止坊市有漂溺者遽召
　不空令止之不空遂於寺庭中揑泥龍五六當溜水
<pb:KR3l0125_WYG_003-13b>
　作胡言罵之良久復置之乃大笑有頃雨霽
𤣥宗又嘗召術士羅公逺與不空同祈雨互挍功力上
　俱召問之不空曰臣昨焚白檀香龍上令左右掬庭
　水嗅之果有檀香氣又與羅公逺同在便殿羅時反
　手搔背不空曰借尊師如意殿上花石瑩滑遂激(一/曰)
　(擊/)窣至其前羅再三取之不得上欲取之不空曰三
　郎勿取此影耳因舉手示羅如意
又邙山有大蛇樵者常見頭若丘陵夜常承露氣見不
<pb:KR3l0125_WYG_003-14a>
　空人語曰弟子惡報和尚何以見度常欲翻河水陷
　洛陽城以快所居也不空為受戒說苦空且曰汝以
　瞋心受此苦復忿恨吾力何及當思吾言此身自捨
　昔而来後旬月樵者見蛇死於澗中臰達數十里不
　空每祈雨無他軌則但設數繡座手簸旋數寸木神
　念呪擲之自立於座上伺木神吻角牙出目瞚則雨
　至
僧一行窮數有異術開元中嘗旱𤣥宗令祈雨一行言
<pb:KR3l0125_WYG_003-14b>
　當得一器上有龍狀者方可致雨上令於内庫中遍
　視之皆言不𩔖數日後指一古鏡鼻盤龍喜曰此有
　真龍矣乃持入道場一夕而雨
荆州貞元初有狂僧善歌河滿子嘗遇醉伍百塗辱之
　令歌僧即發聲其詞皆伍百從前非慝也伍百驚而
　自悔
蘇州貞元中有義師状如風狂有百姓起店十餘間義
　師忽運斤壊其簷禁之不止其人素知其神禮曰弟
<pb:KR3l0125_WYG_003-15a>
　子活計賴此顧曰爾惜乎乃擲斤於地而去其夜市
　火惟義師所壊簷屋數間存焉常止於廢寺殿中無
　冬夏常積火壊幡木象悉火之好活燒鯉魚不待熟
　而食垢面不洗洗之輒雨吴中以為雨候将死飲灰
　汁數斛乃念佛而坐不復飲食百姓日觀之坐七日
　而死時盛暑色不變支不摧安國寺僧熟地常燒木
　佛往往與人語頗知宗要寺僧亦不之測
睿宗初生含涼殿則天乃於殿内造佛氏有玉像焉及
<pb:KR3l0125_WYG_003-15b>
　長閒觀其側玉像忽言爾後當為天子
　
　
　
　
　
　
　酉陽雜俎卷三

<pb:KR3l0125_WYG_004-1a>
欽定四庫全書
　酉陽雜俎卷四　　　　　唐　段成式　撰
　　境異
東方之人鼻大竅通於目筋力屬焉南方之人口大竅
　通於耳西方之人面大竅通於鼻北方之人竅通於
　隂短頸中央之人竅通於口
無啓民居穴食土其人死其心不朽埋之百年化為人
　録民滕不朽埋之百二十年化為人細民肝不朽埋
<pb:KR3l0125_WYG_004-1b>
　之八年化為人
息土人美耗土人醜
帝女子澤性妬有從婢散逐四山無所依托東偶狐狸
　生子曰殃南交猴有子曰溪北通玃猳所育為傖
突厥之先曰射摩舍利海神神在阿史徳窟西射摩有
　神異又海神女每日暮以白鹿迎射摩入海至明送
　出經數十年後部落將大獵至夜中海神謂射摩曰
　明日獵時爾上代所生之窟當有金角白鹿出爾若
<pb:KR3l0125_WYG_004-2a>
　射中此鹿畢形與吾来往或射不中即緣絶矣至明
　入圍果所生窟中有金角白鹿起射摩遣其左右固
　其圍將跳出圍遂殺之射摩怒遂手斬呵&KR0008;首領仍
　誓之曰自殺此之後須人祭天即取呵&KR0008;部落子孫
　斬之以祭也至今突厥以人祭纛常取呵&KR0008;部落用
　之射摩既斬呵&KR0008;至暮還海神女報射摩曰爾手斬
　人血氣腥&KR0126;因縁絶矣
突厥事祅神無祠廟刻氊為形盛於皮袋行動之處以
<pb:KR3l0125_WYG_004-2b>
　脂蘇塗之或繫之竿上四時祀之
堅昆部落非狼種其先所生之窟在曲漫山北自謂上
　代有神與牸牛交於此窟其人髪黄目緑赤髭髯其
　髭髯俱黒者漢將李陵及其兵衆之𦙍也西屠俗染
　齒令黒
獠在牂牁其婦人七月生子死則豎棺埋之
木耳夷舊牢西以鹿角為器其死則屈而燒之埋其骨
　後小骨𩔖人黒如漆小寒則掊沙自處但出其面
<pb:KR3l0125_WYG_004-3a>
木飲州珠崖一州其地無泉民不作井皆仰樹汁為用
木僕尾若龜長數寸居木上食人
阿薩部多獵蟲鹿剖其肉重疊之以石壓瀝汁
稅波斯拂菻等國米及草子釀於肉汁之中經數日即
　變成酒飲之可醉
孝億國界周三千餘里在平川中以木為柵周十餘里
　柵内百姓二千餘家周國大柵五百餘所氣候常暖
　冬不凋落宜牟馬無駞牛俗性質直好客侣軀貌長
<pb:KR3l0125_WYG_004-3b>
　大䗙鼻黄髪緑眼赤髭被髪面如血色戰具唯矟一
　色宜五穀出金鐵衣麻布舉俗事妖不識佛法有妖
　祠三百(一曰/千)餘所馬步甲兵一萬不尚商販自稱孝
　億人丈夫婦人俱帶每一日造食一月食之常喫宿
　食
仍建國無井及河澗所有種植待雨而生以紫鑛泥地
　承雨水用之穿井即若海水又鹹土俗潮落之後平
　地為池取魚以作食
<pb:KR3l0125_WYG_004-4a>
婆彌爛國去京師二萬五千五百五十里此國西有山
　巉巖峻嶮上多猿猿形絶長大常暴雨年有二三十
　萬國中起春以後屯集甲兵與猿戰雖嵗殺數萬不
　能盡其巢穴
撥拔力國在西南海中不食五穀食肉而已常針牛畜
　脈取血和乳生食無衣服唯腰下用羊皮掩之其婦
　人潔白端正國人自掠賣與外國商人其價數倍土
　地唯有象牙及阿末香波斯商人欲入此國團集數
<pb:KR3l0125_WYG_004-4b>
　千人齎&KR1303;布没老幼共刺血立誓乃市其物自古不
　屬外國戰用象牙排野牛角為矟衣甲弓矢之器步
　兵二十萬大食頻討襲之
昆吾國累墼為丘象浮屠有三層屍乾居上屍濕居下
　以近𦵏為至孝集大氊居中懸衣服綵繒哭祀之
　龜兹國元日鬭牛馬駞為戱七日觀勝負以占一年
　羊馬減耗繁息也　婆羅遮並服狗頭猴面男女無
　晝夜歌舞八月十五日行像及透索為戱　焉耆國
<pb:KR3l0125_WYG_004-5a>
　元日二月八日婆摩遮三日野祀　四月十五日遊
　林　五月五日彌勒下生　七月七日祀先祖　九
　月九日牀撤　十月十日王為厭法王出首領家首
　領騎王馬一日一夜處分王事　十月十四日作樂
　至嵗窮
㧞汗那十二月十九日王及首領分為兩朋各出一人
　著甲衆人執瓦石東西棒杖東西互擊甲人先死即
　止以占當年豐儉
<pb:KR3l0125_WYG_004-5b>
蘇都識匿國有夜叉城城舊有野义其窟見在人近窟
　住者五百餘家窟口作舍設闗籥一年再祭人有逼
　窟口煙氣出先觸者死因以尸擲窟口其窟不知深
　淺
馬伏波有餘兵十家不返居夀洽縣自相婚姻有二百
　戸以其流寓號馬留衣食與華同山川移易銅柱入
　海以此民為識耳亦曰馬留
峽中俗夷風不改武寧蠻好著芒心接䍦名曰苧綏嘗
<pb:KR3l0125_WYG_004-6a>
　以稻記年月𦵏時以笄向天謂之刺北斗相傳盤瓠
　初死置於樹以笄刺其下其後為象臨
林邑國有鴈翅泊泊旁無樹木土人至春夏常於此澤
　羅鴈鳥取其翅以禦暑
烏秅西有懸渡國山溪不通引繩而渡朽索相引二千
　里其土人佃於石間壘石為室接手而飲所謂猿飲
　也
鄯善之東龍城之西南地廣十里皆為鹽田行人所經
<pb:KR3l0125_WYG_004-6b>
　牛馬皆布氊卧焉
嶺南溪洞中往往有飛頭者故有飛頭獠子之號頭將
　飛一日前頸有痕匝項如紅縷妻子遂看守之其人
　及夜状如病頭忽生翼脫身而去乃於岸泥尋蟹蚓
　之𩔖食將曉飛還如夢覺其腹實矣
梵僧菩薩勝又言闍婆國中有飛頭者其人目無瞳子
　聚落時有一人據于氏志怪南方落民其頭能飛其
　俗所祠名曰蟲落因號落民
<pb:KR3l0125_WYG_004-7a>
晉朱桓有一婢其頭夜飛
王子年拾遺言晉武時因墀國使言東方有解形之民
　能使頭飛南海左手飛東山右手飛西澤至暮頭還
　肩上兩手遇疾風飄於海水外
近有海客往新羅吹至一島上滿山悉是黒漆匙筯其
　處多大木客仰窺匙筯乃木之花與鬚也因拾百餘
　雙還用之肥不能使後偶取攪茶隨攪而消焉
　　喜兆
<pb:KR3l0125_WYG_004-7b>
集賢張希復學士嘗言李揆相公將拜相前一月日將
　夕有蝦蟇大如牀見於寝堂中俄失所在
又言初授新州将拜相井忽漲才深尺餘
鄭絪相公宅在招國坊南門忽有物投瓦礫五六夜不
　絶乃移於安仁西門宅避之瓦礫又隨而至經久復
　歸招國鄭公歸心釋門禪室方丈及歸將入丈室蟢
　子滿室懸絲去地一二尺不知其數其夕瓦礫亦絶
　翌日拜相
<pb:KR3l0125_WYG_004-8a>
成式見大理丞鄭復說淮西用兵時劉沔為小將軍頭
　頗易(一曰/異)之每捉生踏伏沔必在數前後重創將死
　數四後因月黒風甚又令沔捉生沔憤激深入意必
　死行十餘里因坐將睡忽有人覺之授以雙燭曰君
　方大貴但心有此燭在無憂也沔後拜將常見燭影
　在雙旌上及不復見燭乃詐疾歸宗
　　禍兆
楊慎矜兄弟富貴常不自安每詰朝禮佛像黙祈㝠衞
<pb:KR3l0125_WYG_004-8b>
　忽一日像前土榻上聚塵三堆如塚状慎矜惡之且
　盧兒戯命掃去一夕如初尋而禍作
姜楚公常遊禪定寺京兆辦局甚盛及飲酒座上一妓
　絶色獻盃整鬟未嘗見手衆怪之有客被酒戱曰勿
　六指乎乃強牽視妓隨牽而倒乃枯骸也姜竟及禍
　焉
蕭澣初至遂州造二幡竿施於寺設齋慶之齋畢作樂
　忽暴雷霹&KR0430;竿各成數十片至来年當雷霹日澣死
<pb:KR3l0125_WYG_004-9a>
　　物革
諮議朱景𤣥見鮑容說陳司徒在揚州時東市塔影忽
　倒老人言海影翻則如此
崔𤣥亮常侍在洛中常步沙岸得一石子大如雞卵黒
　潤可愛翫之行一里餘砉然而破有鳥大如巧婦飛
　去
進士段碩常識南孝亷者善斫鱠縠薄絲縷輕可吹起
　操刀嚮捷若合節奏因會客衒技先起魚架之忽暴
<pb:KR3l0125_WYG_004-9b>
　風雨雷震一聲鱠悉化為胡蝶飛去南驚懼遂折刀
　誓不復作
開成末河陽黄魚池氷作花如纈
河陽城南百姓王氏莊有小池池邊巨栁數株開成末
　葉落池中旋化為魚大小如葉食之無味至冬其家
　有官事
婺州僧清簡家園蔓菁忽變為蓮
　酉陽雜俎卷四

<pb:KR3l0125_WYG_005-1a>
欽定四庫全書
　酉陽雜俎卷五　　　　　唐　段成式　撰
　　詭習
大厯中東都天津橋有乞兒無兩手以右足夾筆寫經
　乞錢欲書時先再三擲筆髙尺餘未曽失落書跡官
　楷手書不如也
于頔在襄州嘗有山人王固謁見于于性快見其拜伏
　遲緩不甚知書生别日遊讌不復得進王殊怏怏因
<pb:KR3l0125_WYG_005-1b>
　至使院造判官曽叔政頗禮接之王謂曽曰予以相
　公好竒故不逺而来今實乖望矣予有一藝自古無
　者今將歸且荷公見待之厚今為一設遂詣曽所居
　懐中出竹一節及小鼓規&KR0138;運寸良久去竹之塞折
　枝連擊鼔子筒有蠅虎子數十分行而出分為二隊
　如對陣勢每擊鼔或三或五隨鼔音變陣天衡地軸
　魚麗鶴列無不備也進退離附人所不及凡變陣數
　十乃行入筒中曽觀之大駭方言於于公王已潛去
<pb:KR3l0125_WYG_005-2a>
　于悔恨令物色求之不獲
張芬曽為韋南康親隨行軍曲藝過人力舉七尺碑定
　雙輪水磑常於福感寺趯鞠髙及半塔彈力五斗常
　揀向陽巨笋織竹籠之隨長旋培常留寸許度竹籠
　髙四尺然後放長秋深方去籠伐之一尺十節其色
　如金每塗牆方丈彈成天下太平字
建中初有河北軍將姓夏彎弓數百斤嘗於毬場中累
　錢十餘走馬以擊鞠杖擊之一擊一錢飛起六七丈
<pb:KR3l0125_WYG_005-2b>
　其妙如此又於新泥牆安棘刺數十取爛豆相去一
　丈一一擲豆貫於刺上百不差一又能走馬書一紙
元和末均州鄖鄉縣有百姓年七十養獺十餘頭捕魚
　為業隔日一放將放時先閉於深溝斗門内令饑然
　後放之無網罟之勞而獲利相若老人抵掌呼之羣
　獺皆至縁衿藉膝馴若守狗戸部郎中李福親觀之
　　怪術
大厯中荆州有術士從南来止於陟屺寺好酒少有醒
<pb:KR3l0125_WYG_005-3a>
　時因寺中大齋會人衆數千術士忽曰余有一技可
　代抃瓦㕎珠之歡也乃合彩色於一器中驔步抓目
　徐祝數十言方欱水再三噀壁上成維摩問疾變相
　五色相宣如新寫逮半日餘色漸薄至暮都滅唯金
　粟綸巾鶖子衣上一花經兩日猶在成式見寺僧惟
　肅說忘其姓名
張魏公在蜀時有梵僧難陁得如幻三昩入水火貫金
　石變化無窮初入蜀與三少尼俱行或大醉狂歌戍
<pb:KR3l0125_WYG_005-3b>
　將將斷之及僧至且曰某寄跡桑門别有樂術因指
　三尼此妙於歌管戍將反敬之遂留連為辦酒肉夜
　會客與之劇飲僧假襔襠巾&KR0008;市鉛黛伎其三尼及
　坐含睇調笑逸態絶世飲將䦨僧謂尼曰可為押衙
　踏其曲也因徐對對舞曳緒回雪迅赴摩跌伎又絶
　倫也良久喝曰婦女風邪忽起取戍將佩刀衆謂酒
　狂各驚走僧乃㧞刀斫之皆踣於地血及數丈戍將
　大懼呼左右縛僧僧笑曰無草草徐舉尼三支筇杖
<pb:KR3l0125_WYG_005-4a>
　也血乃酒耳又嘗在飲會令人斷其頭釘耳於柱無
　血身坐席上酒至瀉入脰瘡中面赤而歌手復抵節
　會罷自起提首安之初無痕也時時預言人凶衰皆
　謎語事過方曉成都有百姓供養數日僧不欲住閉
　闗留之僧因是走入壁角百姓遽牽漸入唯餘袈裟
　角頃亦不見来日壁上有畫僧焉其状形似日日色
　漸薄積七日空有黒跡至八日跡亦滅僧已在彭州
　矣後不知所之
<pb:KR3l0125_WYG_005-4b>
虞部郎中陸紹元和中嘗看表兄於定水寺因為院僧
　具蜜餌時菓鄰院僧右邀之良久僧與一李秀才偕
　至乃環坐笑語頗劇院僧顧弟子煮新茗巡將匝而
　不及李秀才陸不平曰茶初未及李秀才何也僧笑
　曰如此秀才亦要知茶味且以餘茶飲之鄰院僧曰
　秀才乃術士座主不可輕言其僧又言不逞之子弟
　何所憚秀才忽怒曰我與上人素未相識焉知予不
　逞徒也僧復大言望酒旗翫變場者豈有佳者乎李
<pb:KR3l0125_WYG_005-5a>
　乃白座客某不免對貴客作造次矣因奉手袖中據
　兩膝叱其僧曰麤行阿師爭敢輒無禮拄杖何在可
　擊之其僧房門後有筇杖孑孑跳出連擊其僧時衆
　亦為蔽䕶杖伺人隙捷中若有物執持也李復叱曰
　捉此僧向牆僧乃負牆拱手色青短氣唯言乞命李
　又曰阿師可下階僧又趨下自投無數衂鼻敗顙不
　已衆為請之李徐曰縁對衣冠不能殺此為累因揖
　客而去僧半日方能言如中惡状竟不之測矣
<pb:KR3l0125_WYG_005-5b>
元和末鹽城脚力張儼遞牒入京至宋州遇一人因求
　為伴其人朝宿鄭州因謂張曰君受我料理可倍行
　數百乃掘二小坑深五六寸令張背立垂足坑口針
　其兩足張初不知痛又自膝下至骭再三捋之黒血
　滿坑中張大覺舉足輕捷&KR0138;午至汴復要於陜州宿
　張辭力不能又曰君可暫卸膝盖骨且無所苦當日
　行八百里張懼辭之其人亦不強乃曰我有事須暮
　及陜遂去行如飛頃刻不見
<pb:KR3l0125_WYG_005-6a>
蜀有費雞師目赤無黒睛本濮人也成式長慶初見之
　已年七十餘或為人解災必用一雞設祭於庭又取
　江石如雞卵令疾者握之乃踏步作氣虚叱雞旋轉
　而死石亦四破成式舊家人永安初不信嘗謂曰爾
　有厄因丸符逼令吞之復去其左足鞋及襪符展在
　足心矣又謂奴滄海曰爾將病令袒而負戸以筆再
　三畫於戸外大言曰過過墨遂透背焉
長夀寺僧䛒言他時在衡山村人為毒蛇所噬須臾而
<pb:KR3l0125_WYG_005-6b>
　死髪解腫起尺餘其子曰昝老若在何慮遂迎昝至
　乃以灰圍其尸開四門先曰若從足入則不救矣遂
　踏步握固久而蛇不至昝大怒乃取飰數升擣蛇形
　詛之忽蠕動出門有頃飰蛇引一蛇從死者頭入徑
　吸其瘡屍漸低蛇皰縮而死村人乃活
王潛在荆州百姓張七政善治傷折有軍人損脛求張
　治之張飲以藥酒破肉去碎骨一片大如兩指塗膏
　封之數日如舊經二年餘脛忽痛復問張張言前為
<pb:KR3l0125_WYG_005-7a>
　君所出骨寒則痛可遽覔也果獲於牀下令以湯洗
　貯於絮中其痛即愈王公子弟與之狎嘗祈其戯術
　張取馬草一掬再三挼之悉成燈蛾飛又畫一婦人
　於壁酌酒滿盃飲之酒無遺滴逡巡畫婦人面赤半
　日許可盡濕起壊落其術終不肯傳人
韓佽在桂州有妖賊封盈能為數里霧先是常行野外
　見黄蛺蝶數十因逐之至一大樹下忽滅掘之得石
　函素書大如臂遂成左道百姓歸之如市乃聲言某
<pb:KR3l0125_WYG_005-7b>
　日將收桂州有紫氣者我必勝至期果紫氣如疋帛
　自山亘於州城白氣直衝之紫氣遂散天忽大霧至
　午稍開霽州宅諸樹滴下小銅佛大如麥不知其數
　其年韓卒
海州司馬韋敷曽往嘉興道遇釋子希遁深於繕生之
　術又能用日辰可代藥石見敷鑷白曰貧道為公擇
　日㧞之經五六日僧請鑷其半及生色若黳矣凡三
　鑷之鬢不復變座客有祈鑷者僧言取時稍差别後
<pb:KR3l0125_WYG_005-8a>
　髭色果帶緑其妙如此
衆言石旻有竒術在揚州成式數年不隔旬與之相見
　言事十不一中家人頭痛𡁲咳者服其藥未嘗效也
　至開成初在城親故間往往說石旻術不可測盛傳
　寶厯中石隨錢徽尚書至湖州常在學院子弟皆丈
　丈呼之於錢氏兄弟求兔湯餅時暑月獵師數日方
　獲因與子弟共食笑曰可留兔皮聊志一事遂釘皮
　於地壘墼塗之上朱書一符獨言曰恨較遲恨較遲
<pb:KR3l0125_WYG_005-8b>
　錢氏兄弟詰之石曰欲共諸君共記卯年也至太和
　九年錢可復鳳翔遇害嵗在乙卯
元和中江淮術士王瓊嘗在段君秀家令坐客取一瓦
　子畫作龜甲懐之一食頃取出乃一龜放於庭中循
　垣而行經宿却成瓦子又取花含黙封於密器中一
　夕開花
江西人有善展竹展數節可成器又有人能翻葫蘆曰翻
　葫蘆易於翻鞠
<pb:KR3l0125_WYG_005-9a>
厭鼠法七日以鼠九枚置籠中埋于地秤九百斤土覆
　坎深各二尺五寸築之令堅固雜五行書曰亭部地
　上土塗竈水火盗賊不經塗屋四角鼠不食𧖟塗倉
　鼠不食穀以塞塪百鼠種絶
雍益堅云主夜神呪持之有功徳夜行及寐可已恐怖
　惡夢咒曰婆珊婆演底
宋居士說擲骰子咒云伊諦彌諦彌掲羅諦念滿萬遍
　采隨呼而成
<pb:KR3l0125_WYG_005-9b>
雲安井自大江泝别派凡三十里近井十五里澄清如
　鏡舟檝無虞近江十五里皆灘石險惡難于㳂泝天
　師翟乾祐念商旅之勞於漢城山上結壇攷召追命
　羣龍凡一十四處皆化為老人應召而至乾祐諭以
　灘波之險害物勞人使皆平之一夕之間風雷震擊
　一十四里盡為平潭矣惟一灘仍舊龍亦不至乾祐
　復嚴勑神吏追之又三日有一女子至焉因責其不
　伏應召之意女子曰某所以不来者欲助天師廣濟
<pb:KR3l0125_WYG_005-10a>
　物之功耳且富商大賈力皆有餘而傭力負運者力
　皆不足雲安之貧民自江口負財貨至近井潭以給
　衣食者衆矣今若輕舟利涉平江無虞即邑之貧民
　無傭負之所絶衣食之路所困者多矣余寧險灘波
　以贍傭負不可利舟楫以安富商所以不至者理在
　此也乾祐善其言因使諸龍皆復其故風雷頃刻而
　長灘如舊天寶中詔赴上京恩遇隆厚嵗餘還故山
　尋得道而去
<pb:KR3l0125_WYG_005-10b>
𤣥宗既召見一行謂曰師何能對曰惟善記覽𤣥宗因
　詔掖庭取宫人籍以示之周覽既畢覆其本記念精
　熟如素所習讀數幅之後𤣥宗不覺降御榻為之作
　禮呼為聖人先是一行既從釋氏師事普寂於嵩山
　師嘗設食于寺大會羣僧及沙門居數百里者皆如
　期而至聚且千餘人時有盧鴻者道髙學富𨼆於嵩
　山因請鴻為文讚嘆其會至日鴻持其文至寺其師
　受之致於几案上鐘梵既作鴻請普寂曰某為文數
<pb:KR3l0125_WYG_005-11a>
　千言况其字僻而言怪盍於羣僧中選其聰悟者鴻
　當親為傳授乃令召一行既至伸紙微笑止于一覽
　復致於几上鴻輕其疎脫而竊怪之俄而羣僧會于
　堂一行攘袂而進抗音興裁一無遺忘鴻驚愕久之
　謂寂曰非君所能教導也當從其遊學一行因窮大
　衍自此訪求師資不逺數千里嘗至天台國清寺見
　一院古松數十步門有流水一行立於門屏間聞院
　中僧於庭布算其聲&KR0609;&KR0609;既而謂其徒曰今日當有
<pb:KR3l0125_WYG_005-11b>
　弟子求吾算法已合到門豈無人道達耶即除一算
　又謂曰門前水合却西流弟子當至一行承言而入
　稽首請法盡受其術焉而門水舊東流今忽改為西
　流矣邢和璞嘗謂尹愔曰一行其聖人乎漢之洛下
　閎造太初厯云後八百嵗當差一日則有聖人定之
　今年期畢矣而一行造大衍厯正其差謬則洛下閎
　之言信矣又嘗詣道士尹崇借揚雄太𤣥經數日復
　詣崇還其書崇曰此書意㫖深逺吾尋之數年尚不
<pb:KR3l0125_WYG_005-12a>
　能曉吾子試更研求何遽還也一行曰究其義矣因
　出所撰大衍𤣥圖及義訣一卷以示崇崇大嗟服曰
　此後生顔子也至開元末裴寛為河南尹深信釋氏
　師事普寂禪師日夕造焉居一日寛詣寂寂云方有
　小事未暇欵語且請遲回休憩也寛乃屏息止於空
　室見寂潔正堂焚香端坐坐未久忽聞叩門連云大
　師一行和尚至矣一行入詣寂作禮禮訖附耳密語
　其貌絶恭但頷云無不可者語訖禮禮訖又語如是
<pb:KR3l0125_WYG_005-12b>
　者三寂惟云是是無不可者一行語訖降階入南室
　自闔其戸寂乃徐命弟子云遣鐘一行和尚滅度矣
　左右疾走視之一行如其言滅度後寛乃服衰絰𦵏
　之自徒步出城送之
天寶末術士錢知微嘗至洛遂榜天津橋表柱賣卜一
　卦帛十疋歴旬人皆不詣之一日有貴公子意其必
　異命取帛如數卜焉錢命蓍布卦成曰予筮可期一
　生君何戯焉其人曰卜事甚切先生豈悞乎錢云請
<pb:KR3l0125_WYG_005-13a>
　為韻語兩頭㸃土中心虚懸人足踏䟦不肯下錢其
　人本意賣天津橋紿之其精如此
　
　
　
　
　
　
<pb:KR3l0125_WYG_005-13b>
　
　
　
　
　
　
　
　酉陽雜俎卷五

<pb:KR3l0125_WYG_006-1a>
欽定四庫全書
　酉陽雜俎卷六　　　　　唐　段成式　撰
　　藝絶
南朝有姥善作筆蕭子雲常書用筆心用胎髪開元中
　筆匠名鐵頭能瑩管如玉莫傳其法
成都寶相寺偏院小殿中有菩提像其塵不集如新塑
　者相傳此像初造時匠人依明堂先具五藏次四肢
　百節將百餘年纎塵不凝焉
<pb:KR3l0125_WYG_006-1b>
李叔詹常識一范陽山人停於私第時語休咎必中兼
　善推步禁咒止半年忽謂李曰某有一藝將去欲以
　為别所謂水畫也乃請後&KR0550;上掘地為池方丈深尺
　餘泥以麻灰日汲水滿之候水不耗具丹青墨硯先
　援筆叩齒良久乃縱筆毫水上就視但見水色渾渾
　耳經二日搨以䙙絹四幅食頃舉出觀之古松怪石
　人物屋木無不備也李驚異苦詰之惟言善能禁彩
　色不令沈散而已
<pb:KR3l0125_WYG_006-2a>
舊記藏彄令人生離或言古語有徵也舉人髙映善意
　彄成式嘗於荆州藏鉤每曺五十餘人十中其九同
　曺鉤亦知其處當時疑有他術訪知映言但意舉止
　辭色若察囚視盗也山人石旻尤妙打彄與張又新
　兄弟善暇夜會客因試其意彄注之必中張遂置鉤
　於巾襞中旻曰盡張空拳有頃左眼鉤在張君幞頭
　左翅中其妙如此旻後居揚州成式因識之曽祈其
　術石謂成式曰可先畫人首數十遣吳越異辨則相
<pb:KR3l0125_WYG_006-2b>
　授疑其見欺竟不及畫
　　器竒
開元中河西騎將宋青春驍果暴戾為衆所忌及西戎
　嵗犯邊青春每陣常運臂大呼執馘而旋未嘗中鋒
　鏑西戎憚之一軍始賴焉後吐蕃大衂獲生口數千
　軍帥令譯問衣大蟲皮者爾何不能害其人答曰嘗
　見青龍突陣而来兵刃所及若叩銅鐵我謂神助將
　軍也青春乃知鉤之有靈青春死後鉤為𤓰州刺史
<pb:KR3l0125_WYG_006-3a>
　李廣琛所得或風雨後迸光出室環燭方丈哥舒鎮
　西知之求易以它寶廣琛不與因贈詩刻舟尋化去
　彈鋏未酬恩
鄭雲達少時得一劒鱗鋏星鐔有時而吼常在庄居晴
　日藉膝玩之忽有一人從庭樹窣然而下紫衣朱虬
　髪當劒而立黒氣周身状如重霧鄭素有膽氣佯若
　不見其人因言我上界人知公有異劎願借一觀鄭
　謂曰此凡鐵耳不堪君翫上界豈藉此乎其人求之
<pb:KR3l0125_WYG_006-3b>
　不已鄭伺便良久疾起斫之不中忽墜黒氣著地數
　日方散
成式相識温介云大厯中髙郵百姓張存以踏藕為業
　嘗於陂中見旱藕稍大如臂遂併力掘之深二丈大
　至合抱以不可窮乃斷之中得一劒長二尺色青無
　刃存不之寶邑人有知者以十束薪獲焉其藕無絲
元和末海陵夏侯乙庭前生百合花大於常數倍異之
　因發其下得甓匣十三重各匣一鏡第七者光不蝕
<pb:KR3l0125_WYG_006-4a>
　照日光環一丈其餘規銅而已
髙瑀在蔡州有軍將田知回易折欠數百萬回至外縣
　去州三百餘里髙方令錮身勘田憂迫計無所出其
　𩔖因為設酒食開解之坐客十餘中有稱處士皇甫
　𤣥真者衣白若鵞羽貌甚都雅衆皆有寛勉之辭皇
　但㣲笑曰此亦小事衆散乃獨留謂田曰予嘗遊海
　東獲二寶物當為君解此難田謝之請具車馬悉辭
　行甚疾其晚至州舍於店中遂晨謁髙髙一見不覺
<pb:KR3l0125_WYG_006-4b>
　敬之因請髙曰𤣥真此来特從尚書乞田性命髙遽
　曰田欠官錢非瑀私財如何皇請避左右某於新羅
　獲一巾子辟塵欲獻此贖田即於懐内探出授髙髙
　&KR0138;執已覺體中虚涼驚曰此非人臣所有且無價矣
　田之性命恐不足酬也皇甫請試之翌日因宴於郭
　外時久旱埃塵且甚髙顧視馬尾鬛及左右騶卒數
　人並無纎塵監軍使覺問髙何事尚書獨不塵坌豈
　遇異人獲至寶乎髙不敢𨼆監軍不恱固求見處士
<pb:KR3l0125_WYG_006-5a>
　髙乃與俱往監軍戯曰道者獨知有尚書乎更有何
　寶願得一觀皇甫具述救田之意且言藥出海東今
　餘一針力弱不及巾可令一身無塵監軍拜請曰獲
　此足矣皇即於巾上抽與之針金色大如布針監軍
　乃劄於巾試之驟於塵中塵唯及馬騣尾焉髙與監
　軍日日禮謁將討其道要一夕忽失所在矣
　　樂
咸陽宫中有鑄銅人十二枚坐皆三五尺列在一筵上
<pb:KR3l0125_WYG_006-5b>
　琴筑笙竽各有所執皆組綬花彩儼若生人筵下有
　銅管吐口髙數尺其一管空内有繩大如指使一人
　吹空管引其繩則琴瑟竽筑皆作與真樂不異有琴
　長六尺安十三絃二十六徽皆七寶飾之銘曰璵璠
　之樂玉笛長二尺三寸二十六孔吹之則見車馬出
　山林𨼆𨼆相次息亦不見銘曰昭華之管
魏髙陽王雍美人徐月華能彈卧箜篌為明妃出塞之
　聲
<pb:KR3l0125_WYG_006-6a>
有田僧超能吹笳為壯士歌項羽吟將軍崔延伯出師
　每臨敵令僧超為壮士聲遂單馬入陣
古琵琶用鵾雞股開元中段師能彈琵琶用皮絃賀懐
　智破撥彈之不能成聲
蜀將軍皇甫直别音律擊陶器能知時月好彈琵琶元
　和中嘗造一調乗涼臨水池彈之本黄鍾而聲入㽔
　賓因更絃再三奏之聲猶㽔賓也直甚惑不恱自意
　為不祥隔日又奏於池上聲如故試彈於他處則黄
<pb:KR3l0125_WYG_006-6b>
　鍾也直因調㽔賓夜復鳴彈於池上覺近岸波動有
　物激水如魚躍及下絃則没矣直遂集客車水竭池
　窮池索之數日泥下文餘得鐵一片乃方響㽔賓鐵
　也
王沂者平生不解絃管忽旦睡至夜乃寤索琵琶彈之
　成數曲一名雀啅蛇一名胡王調一名胡𤓰苑人不
　識聞聴之莫不流涕其妹請學之乃教數聲須臾總
　忘後不成曲
<pb:KR3l0125_WYG_006-7a>
有人以狷臂骨為笛吹之其聲清圓勝於絲竹
琴有氣常識一道者相琴知吉凶
　
　
　
　
　
　
<pb:KR3l0125_WYG_006-7b>
　
　
　
　
　
　
　
　酉陽雜俎卷六

<pb:KR3l0125_WYG_007-1a>
欽定四庫全書
　酉陽雜俎卷七　　　　　唐　段成式　撰
　　酒食
魏賈&KR2010;家累千金博學善著作有蒼頭善别水常令乘
　小艇於黄河中以瓠匏接河源水一日不過七八升
　經宿器中色赤如絳以釀酒名崑崙觴酒之芳味世
　中所絶曾以三十斛上魏莊帝
歴城北有使君林魏正始中鄭公慤三伏之際每率賔
<pb:KR3l0125_WYG_007-1b>
　僚避暑於此取大蓮葉置硯格上盛酒二升以簮刺
　葉令與柄通屈莖上輪菌如象鼻傳噏之名爲碧筩
　杯歴下學之言酒味雜蓮氣香冷勝於水
青田核莫知其樹實之形核大如六升瓠注水其中俄
　頃水成酒一名青田壺亦曰青田酒蜀後主有桃核
　兩扇每扇着仁處約盛水五升良久水成酒味醉人
　更互貯水以供其宴即不知得自何處
武溪夷田强遣長子魯居上城次子玉居中城小子倉
<pb:KR3l0125_WYG_007-2a>
　居下城三壘相次(一曰/望)以拒王莽光武二十四年遣
　武威將軍劉尚征之尚未至倉獲白鼈爲臛舉烽請
　兩兄兄至無事及尚軍來倉舉火魯等以爲不實倉
　遂戰而死
梁劉孝儀食鯖鮓曰五侯九伯令盡征之魏使崔劼李
　騫在坐劼曰中丞之任未應已得分陜騫曰若然中
　丞四履當至穆陵孝儀曰鄴中鹿尾乃酒肴之最劼
　曰生魚熊掌孟子所稱雞跖猩脣吕氏所尚鹿尾乃
<pb:KR3l0125_WYG_007-2b>
　有奇味竟不載書籍每用爲怪孝儀曰實自如此或
　是古今好尚不同梁賀季曰青州蟹黄乃爲鄭氏所
　記此物不書未解所以騫曰鄭亦稱益州鹿&KR1430;但未
　是珍味
何𦙍侈於味食必方丈後稍欲去其甚者猶食白魚䱉
　腊糖蟹使門人議之學士鍾岏議曰䱉之就腊驟於
　屈伸而蟹之將糖躁擾彌甚仁人用意深懷惻怛至
　於車螯母蠣眉目内闕慙渾沌之奇脣吻外緘非金
<pb:KR3l0125_WYG_007-3a>
　人之愼不榮不悴曾草木之不若無馨無臭與瓦礫
　而何異故宜長充庖&KR0814;永爲口實後梁韋琳京兆人
　南遷于襄陽天保中爲舍人渉獵有才藻善劇談常
　爲䱉表以譏刺時人其詞曰臣䱉言伏見除書以臣
　爲粽(一曰/糝)熬將軍油蒸校尉臛州刺史脯腊如故肅
　承將命含灰屛息憑籠臨鼎載兢載惕臣美愧夏鱣
　味慚冬鯉常懷鮐服之誚每懼鼈巖之譏是以漱流
　湖底枕石泥中不意高賞殊私曲蒙釣㧞遂得超升
<pb:KR3l0125_WYG_007-3b>
　綺席忝預玉盤遠厠玳筵猥頒象箸澤覃紫䐟恩加
　黄腹方當鳴薑動椒紆蘇佩欓輕瓢&KR0138;動則樞盤如
　烟濃汁暫停則蘭肴成列宛轉綠韲之中逍遥朱唇
　之内銜恩噬澤九殞弗辭不任屛營之誠謹列銅鎗
　門奉表以聞詔答曰省表具知卿池沼縉紳陂渠俊
　乂穿蒲入荇肥滑有聞允堪兹選無勞謝也
伊尹干湯言天子可具三羣之蟲謂水居者腥肉玃者
　臊草食者羶也
<pb:KR3l0125_WYG_007-4a>
五味　三材　九沸　九變　三臡　七𦵔　具酸
　楚酪　芍藥之醬　秋黄之蘇　楚苖　挫槽　山
　膚太(一云/大)苦
甘而不噮酸而不嚛鹹而不減辛而不耀淡而不薄肥
　而不腴
猩脣　獲炙　䴏髀　犓腴　糜腱　述蕩之掔　旄
　象之約　桂蠧　石鰒　河隈之穌　鞏洛之鱒
　洞庭之鮒　灌水之鯉(一云/鰩)　珠翠之珍　萊黄之
<pb:KR3l0125_WYG_007-4b>
　鮐　臑鼈　炮羔　臇鶉　蠙臛　御宿青祭(一云/粲)
　　𤓰州紅菱　冀野之粱　芳菰　精稗　會稽之
　菰　不周之稻　𤣥山之禾　楊山之穄　南海之
　秬　壽木之華　𤣥木之葉　夢澤之芹　具區之
　菁　楊擈之薑　招揺之桂　越酪之菌　長澤之
　卵　三危之露　崑崙之井　黄頷臛　醒酒鯖
　䬾餬餦餭　粔籹　寒具　小螄　熟蜆　炙&KR0008;
　□子　蟹□　葫精　細烏賊　細飄(一曰/魚鰾)　梨&KR2837;
<pb:KR3l0125_WYG_007-5a>
　　鱟醬　乾栗　曲阿酒　麻酒　搌酒　新鰌子
　　石耳　蒲葉菘　西椑　青根粟　菰首　鰡子
　&KR0008;熊蒸　麻胡麥　藏荔支　綠施笋　紫&KR0008;　千
　里蓴　鱠曰萬丈蟁足紅綷精細曰萬鑿百鍊　蠅
　首如&KR0008;　張掖九蒸豉　一丈三節蔗　一歳一花
　梨　行米　丈松　缹鰌　蚶醬　蘇膏　糖頽䗯
　子　新烏&KR0008;　&KR0008;膠法　樂浪酒法　二月二日法
　酒　醬釀法　綠酃法　猪骸羮　白羮　麻羮
<pb:KR3l0125_WYG_007-5b>
　鴿臛　隔冒法　肚銅法　大㹮炙　蜀檮炙　路
　時腊　棊腊　玃天腊　細麫法　飛麫法　薄演
　法　籠上牢丸　湯中牢丸　櫻桃䭔蝎餅　阿韓
　特餅　凡當餅　兜猪肉　懸熟　杏炙　鼃炙
　脂血　大扁𩛿　馬鞍𩛿　黄醜　白醜　白龍舍
　　黄龍舍　荆𩛿　竿炙　羗煑(一曰/炙)　疏餅　䬾
　餬餅　餅謂之托　或謂之餦餛　飴謂之&KR0008;(一曰/&KR0008;)
　　飽&KR2449;謂之&KR0008;(一曰/䬼)　餥飵&KR0008;(&KR0008;本二字/皆從魚)茹嘰食也
<pb:KR3l0125_WYG_007-6a>
　　膜(一曰/餕)膎&KR4108;脹膰肉也　䐼䐞膜也　臇&KR0008;(一曰/饋)
　䐣臛也　格糈粰&KR2484;饊也　䭞(一曰/饆)䭣&KR3000;&KR0008;䬧餌也
　　醦醶䣳䤕醅也　酪胾醇漿也　䴛&KR0008;&KR0008;&KR3380;鹽也
　　䤉&KR1997;䤅&KR3964;&KR1753;醬也
折粟米法　取簡勝粟一石加粟奴五斗舂之粟奴能
　令馨香　乳煑羊胯利法　㯽榔詹闊一寸長一寸
　半胡飰皮
鯉鮒鮓法　次第以竹枝齎頭置日中書復爲記齎字
<pb:KR3l0125_WYG_007-6b>
　　五色餅法　刻木蓮花　藉禽獸形按成之合中
　累積五色堅作道名爲鬭釘　色作一合者皆糖蜜
　副起粄法　湯胘法　沙碁法　甘口法　蔓菁藾
　菹法　飽霜柄者合眼掘取作摴蒲形　蒸餅法
　用大例麫一升煉猪膏三合　梨漤法　䐿肉法
　&KR3000;肉法　&KR0682;鮎法　治&KR0008;頭去月骨舌本近喉有骨
　如月　木耳鱠　漢𤓰菹切用骨力豆牙菹　肺餅
　法　覆肝法起起肝如起魚菹　葅族並乙去法(一/曰)
<pb:KR3l0125_WYG_007-7a>
　(汁/)又鱠法　鯉一尺鯽八寸去排泥之羽鯽貟天肉
　腮後鬐前用腹腴拭刀亦用魚腦皆能令鱠縷不著
　刀　魚肉凍&KR1648;法淥肉酸&KR1648;用鯽魚白鯉魴鯸鱖&KR0008;
　煑驢馬肉用助底鬱驢肉驢作鱸貯反炙肉&KR3311;魚第
　一白其次已前日味
今衣冠家名食有蕭家餛飩漉去湯肥可以㵸茗庾家
　糭子白瑩如玉　韓約能作櫻桃饆饠其色不變
　有能造冷胡突鱠鱧魚臆連烝詐草草皮索餅將軍
<pb:KR3l0125_WYG_007-7b>
　曲良翰能爲驢&KR0952;駞峯炙
貞元中有一將軍家出飰食每說物無不堪喫唯在火
　候善均五味嘗取敗障泥胡盝(一曰/鹿)修理食之其味
　極佳道流陳景思說勑使齊日昇養櫻桃至五月中
　皮皺如鴻柿不落其味數倍人不測其法
　　醫
盧城之東有扁鵲冢云魏時針藥之士以巵腊禱之所
　謂盧醫也
<pb:KR3l0125_WYG_007-8a>
魏時有句驪客善用針取寸髪斬爲十餘段以針貫取
　之言髮中虚也其妙如此
王𤣥榮俘中天竺王阿羅那順以詣闕兼得術士那羅
　邇(一有/娑字)婆言壽二百歳太宗奇之館於金飇門内造
　延年藥令兵部尚書崔敦禮監主之言婆羅門國有
　藥名畔茶佉水出大山中石臼内有七種色或熱或
　冷能消草木金鐵人手入則消爛若欲取水以駱駞
　髑髏沉於石臼取水轉注瓠蘆中每有此水則有石
<pb:KR3l0125_WYG_007-8b>
　柱似人形守之若彼山人傳道此水者則死又有藥
　名咀賴羅在高山石崖下山腹中有石孔孔前有樹
　狀如桑樹孔中有大毒蛇守之取以大方箭射枝葉
　葉下便有烏鳥銜之飛去則衆箭射烏而取其葉也
　後死於長安
荆人道士王彥伯天性善醫尤别脉斷人生死壽夭百
　不差一裴胄尚書子忽暴中病衆醫拱手或說彥伯
　遽迎使視脉之良久曰都無疾乃煑散數味入口而
<pb:KR3l0125_WYG_007-9a>
　愈裴問其狀彥伯曰中無腮鯉魚毒也其子因鱠得
　病裴初不信乃膾鯉魚無腮者令左右食之其候悉
　同始大驚異焉
柳芳爲郎中子登疾重時名醫張方福初除泗州與芳
　故舊芳賀之具言子病唯恃故人一顧也張詰旦候
　芳芳遽引視登遥見登頂曰有此頂骨何憂也因按
　脉五息復曰不錯壽且逾八十乃留方數十字謂登
　曰不服此亦得登後爲庶子年至九十而卒
<pb:KR3l0125_WYG_007-9b>
　
　
　
　
　
　
　
　酉陽雜俎巻七

<pb:KR3l0125_WYG_008-1a>
欽定四庫全書
　酉陽雜俎卷八　　　　　唐　段成式　撰
　　黥
上都街肆惡少率髠而膚劄備衆物形狀時諸軍張拳
　强劫(一曰/弓劒)至有以蛇集酒家捉羊脾擊人者今京兆
　薛公上言白令里長濳捕約三千餘人悉杖煞屍于
　市市人有㸃青者皆炙滅之時大寧坊力者張幹劄
　左膊曰生不怕京兆尹右膊曰死不畏閻羅王又有
<pb:KR3l0125_WYG_008-1b>
　王力奴以錢五千召劄工刺胸腹爲山亭院池樹草
　木鳥獸無不悉具細若設色公悉杖殺之
又賊趙武建劄一百六處畨印盤鵲等左右膊刺言野
　鴨灘頭宿朝朝被鶻梢忽驚飛入水留命到今朝
　又高陵縣捉得鏤身者宋元素刺七十一處左臂曰
　昔日已前家未貧苦將錢物結交親如今失路尋知
　己行盡關山無一人右臂上刺葫蘆上出人首如傀
　儡戲郭公者縣吏不解問之言葫蘆精也
<pb:KR3l0125_WYG_008-2a>
李夷簡元和末在蜀蜀市人趙高好鬭常入獄滿背鏤
　毗沙門天王吏欲杖背見之輒止恃此轉爲坊市患
　害左右言於李李大怒擒就㕔前索新造筋棒頭徑
　三寸叱杖子打天王盡則已數三十餘不絶經旬日
　袒衣而歴門呌呼乞修理功徳錢
蜀小將韋少卿韋表微堂兄也少不喜書嗜好劄青其
　季父嘗令解衣視之胸上刺一樹樹杪集鳥數十其
　下懸鏡鏡鼻繫索有人止側牽之叔不解問焉少卿
<pb:KR3l0125_WYG_008-2b>
　笑曰叔不曾讀張燕公詩否挽鏡寒鴉集耳
荆州街子葛清勇不膚撓自頸已下遍刺白居易舍人
　詩成式常與荆客陳至呼觀之令其自解背上亦能
　闇記反手指其去處至不是此翁偏愛菊則有一人
　持盃臨菊藂又黄夾纈林寒有葉則指一樹樹上挂
　纈纈窠鎖勝絶細凡刻三十餘處首體無完膚陳至
　呼爲白舍人行詩圖也
成式門下騶路神通每軍設力能戴石簦靸六百斤石
<pb:KR3l0125_WYG_008-3a>
　齧破石粟數十背刺天王自言得神力入場人助多
　則力生常至朔望日具乳糜焚香袒坐使妻兒供養
　其背而拜焉
崔承寵少從軍善擊鞠逗脫杖捷如膠焉後爲黔南觀
　察使少遍身刺一蛇始自右手口張擘食兩指繞腕
　匝頸齟齬在腹拖股而尾及骭焉對賔侣常衣覆其
　手然酒酣輒袒而弩臂㦸手捉優伶輩曰蛇咬爾優
　伶等即大呌毁而爲痛狀以此爲戲樂
<pb:KR3l0125_WYG_008-3b>
寶厯中長樂里門有百姓刺臂數十人環矚之忽有一
　人白襕屠蘇傾首微笑而去未十歩百姓子刺血如
　衂痛若次骨俄頃出血斗餘衆人疑向觀者令其父
　從而求之其人不承其父拜數十乃捻轍土若祝可
　傅此如其言血止
成式三從兄遘貞元中嘗過黄坑有從者拾髑顱骨數
　片將爲藥一片上有逃走奴三字痕如淡墨方知黥
　蹤入骨也從者夜夢一人掩面從其索骨曰我羞甚
<pb:KR3l0125_WYG_008-4a>
　幸君爲我深藏之當福君從者驚覺毛戴遽爲埋之
　後有事鬼髣髴夢中報之以是獲財欲至十萬而卒
蜀將尹偃營有卒晩㸃後數刻偃將責之卒被酒自理
　聲高偃怒杖數十幾至死卒弟爲營典性友愛不平
　偃乃以刀𠢐肌作殺尹兩字以墨湼之偃陰知乃他
　事杖殺典及太和中南蠻入㓂偃領衆數萬保卭崍
　關偃膂力絶人常戲左右以棗節杖擊其脛隨擊筋
　漲擁腫初無痕撻恃其力悉衆出關逐蠻數里蠻伏
<pb:KR3l0125_WYG_008-4b>
　發夾攻之大敗馬倒中數十鎗而死初出關日忽見
　所殺典擁黄案大如轂在前引心惡之問左右咸無
　見者竟死於陣
房孺復妻崔氏性忌左右婢不得濃粧高髻月給燕脂
　一豆粉一錢有一婢新買粧稍佳崔怒曰汝好粧耶
　我爲汝粧乃令刻其眉以青塡之燒鏁梁灼其兩眼
　角皮隨手燋卷以朱傅之及痂脫瘢如粧焉
楊虞卿爲京兆尹時市里有三王子力能揭巨石遍身
<pb:KR3l0125_WYG_008-5a>
　圖刺體無完膚前後合抵死數四皆匿軍以免一日
　有過楊令五百人捕獲閉門杖殺之判云鏨刺四支
　自稱王子何須訊問便合當辜
蜀人工於刺分明如畫或言以黛則色鮮成式問奴輩
　言但用好墨而已
荆州貞元中市有鬻刺者有印印上簇針爲衆物狀如
　蟾蝎杵臼隨人所欲一印之刷以石墨瘡愈後細於
　隨求印
<pb:KR3l0125_WYG_008-5b>
近代粧尚靨如射月曰黄星(一曰/是)靨靨鈿之名葢自吳
　孫和鄧夫人也和寵夫人嘗醉舞如意誤傷鄧頰血
　流嬌婉彌苦命太醫合藥醫言得白獺髓雜玉與琥
　珀屑當滅痕和以百金購得白獺乃合膏琥珀太多
　及愈痕不滅左頰有赤㸃如誌視之更益甚妍也諸婢
　欲要寵者皆以丹青㸃頰而進幸焉
今婦人面飾用花子起自昭容上官氏所製以掩黥跡
　大厯已前士大夫妻多妬悍者婢妾小不如意輒印
<pb:KR3l0125_WYG_008-6a>
　面故有月黥錢黥
百姓間有面戴青誌如黥舊言婦人在草蓐亾者以墨
　㸃其面不爾則不利後人
越人習水必鏤身以避蛟龍之患今南中繡面獠子葢
　雕題之遺俗也
周官墨刑罰五百鄭言先刻面以墨窒之窒墨者使守
　門尚書刑徳攷曰涿鹿者鑿人顙也黥人者馬羈笮
　人面也鄭云涿鹿黥世謂之刀墨之民
<pb:KR3l0125_WYG_008-6b>
尚書大傳虞舜象刑犯墨者皂巾白虎通墨者額也取
　漢法火之勝金
漢書除肉刑當黥者髠鉗爲城旦舂
又漢書使王烏等闚匈奴法漢使不去節不以墨黥面
　不得入穹廬王烏等去節黥面得入穹廬單于愛之
晉令奴始亡加銅青若墨黥兩眼從再亡黥兩頰上三
　亡橫黥目下皆長一寸五分
梁朝雜律凡囚未斷先刻面作劫字
<pb:KR3l0125_WYG_008-7a>
釋僧祗律湼槃印者比丘作梵王法破肉以孔雀膽銅
　青等畫身作字及鳥獸形名爲印黥
天寶實錄云日南廐山連接不知幾千里裸人所居白
　民之後也刺其胸前作花有物如粉而紫色畫其兩
　目下去前二齒以爲美飾成式以君子耻一物而不
　知陶貞白每云一事不知以爲深耻況相定黥布當
　王淫著紅花欲落刑之墨屬布在典冊乎偶錄所記
　寄同志愁者一展眉頭也
<pb:KR3l0125_WYG_008-7b>
　　雷
安豐縣尉裴&KR0008;士淹孫也言𤣥宗嘗冬月召山人包超
　令致雷聲超對曰來日及午有雷遂令高力士監之
　一夕醮式作法及明至已矣天無纖翳力士懼之超
　曰將軍視南山當有黑氣如盤矣力士望之如其言
　有頃風起黑氣彌漫疾雷數聲𤣥宗又每令隨哥舒
　西征每陣常得勝風
貞元初鄭州百姓王幹有膽勇夏中作田忽暴雨雷因
<pb:KR3l0125_WYG_008-8a>
　入蚕室中避雨有頃雷電入室中黑氣陡暗幹遂掩
　戸把鋤亂擊聲漸小雲氣亦歛幹大呼擊之不已氣
　復如半牀已至如盤騞然墜地變成熨斗折刀小折
　脚鐺焉
李&KR0352;在北都介休縣百姓送解牒夜止晉祠宇下夜半
　有人叩門云介休王暫借霹&KR0430;車某日至介休收麥
　良久有人應曰大王傳語霹靂車正忙不及借其人
　再三借之遂見五六人秉燭自廟後出介休使者亦
<pb:KR3l0125_WYG_008-8b>
　自門騎而入數人共持一物如幢扛上環綴旗幡授
　與騎者曰可㸃領騎者即數其幡凡十八葉每葉有
　光如電起百姓遍報鄰村令速收麥將有大風雨村
　人悉不信乃自收刈至其日百姓率親情據高阜候
　天色及午介山上有黑雲氣如窰烟斯須蔽天注雨
　如綆風吼雷震凡損麥千餘頃數村以百姓爲妖訟
　之工部員外郎張周封親睹其推案
成式至徳坊三從伯父少時於陽羡家乃親故也夜遇
<pb:KR3l0125_WYG_008-9a>
　雷雨每電起光中見有人頭數十大如栲栳柳公權
　侍郎嘗見親故說元和末止建州山寺中夜半覺門
　外喧閙因濳於牕櫺中觀之見數人運斤造雷車如
　圖畫者久之一𡁲氣忽斗暗其人兩目遂昏焉
處士周&KR0477;言寶厯中邑客十餘人逃暑會飲忽暴風雨
　有物墜如玃兩目睒睒衆人驚伏牀下倐忽上堦歴
　視衆人俄失所在及雨定稍稍能起相顧耳悉泥矣
　邑人言向來雷震牛戰鳥墜邑客但覺殷殷而已
<pb:KR3l0125_WYG_008-9b>
微之在江夏襄州賈塹有莊新起堂上梁&KR0138;畢疾風甚
　雨時莊客輸油六七甕忽震一聲油甕悉列於梁上
　一滴不漏其年元卒
貞元年中宣州忽大雷雨一物墮地猪首手足各兩指
　執一赤蛇囓之俄頃雲暗而失時皆圖而傳之
　　夢
魏楊元禎能解夢廣陽王元淵夢著衮衣倚槐樹問元
　禎元禎言當得三公退謂人曰死後得三公耳槐字
<pb:KR3l0125_WYG_008-10a>
　木傍鬼果爲爾朱榮所殺贈司徒
許超夢盜羊入獄元禎曰當得城陽令後封爲城陽侯
侯君集與承乾謀通逆意不自安忽夢二甲士錄至一
　處見一人高冠鼓髯叱左右取君集威骨來俄有數
　人操屠刀開其腦上及右臂間各取骨一片狀如魚
　尾因啽囈而覺腦臂猶痛自是心悸力耗至不能引
　一鈞弓欲自首不决而敗
揚州東陵聖母廟主女道士康紫霞自言少時夢中被
<pb:KR3l0125_WYG_008-10b>
　人錄於一處言天符令攝將軍巡南岳遂擐以金鎖
　甲令騎道從千餘人馬蹀虚南去須臾至岳神拜迎
　馬前夢中如有處分岳中峯嶺溪谷無不歴也恍惚
　而返雞驚覺自是生鬚數十根
司農卿韋正貫應舉時嘗至汝州汝州刺史柳凌留署
　軍事判官柳嘗夢有一人呈案中言欠柴一千七百
　束因訪韋解之韋曰柴薪木也公將此不久乎月餘
　柳疾卒素貧韋爲部署米麥鏹帛悉前請於官數月
<pb:KR3l0125_WYG_008-11a>
　矣唯官中欠柴一千七百束韋披案方省柳前夢
道士秦霞霽少勤香火存想不怠嘗夢大樹樹忽穴有
　小兒青摺鬐髮自穴而出語秦曰合土尊師因驚覺
　自是休咎之事小兒髣髴報焉凡五年秦意爲妖偶
　以事訪於師師遽戒勿言此修行有功之證因此遂
　絶舊說夢不欲數占信矣
蜀醫昝殷言藏氣陰多則數夢陽壯則少夢夢亦不復
　記周禮有掌三夢又以日月星辰各占六夢謂日有
<pb:KR3l0125_WYG_008-11b>
　甲乙月有建破星辰有居直星有扶(一曰/符)刻也又曰
　舍萌于四方以贈惡夢謂會民方相氏四面逐送惡
　夢至四郊也
漢儀大儺侲子辭有伯奇食夢道門言夢者魄妖或謂
　三尸所爲釋門言有四一善惡種子二四大偏增三
　賢聖加持四善惡徵祥成式嘗見僧首素言之言出
　藏經亦未暇尋討又言夢不可取取則著著則怪入
　夫瞽者無夢則知夢者習也成式表兄盧有則夢看
<pb:KR3l0125_WYG_008-12a>
　擊鼓及覺小弟戲叩門爲街鼓也又成式姑壻裴元
　裕言羣從中有悅隣女者夢女遺二櫻桃食之及覺
　核墜枕側
李鉉著李子正辯言至精之夢則夢中身人可見如劉
　幽求見妻夢中身也則知夢不可以一事推矣愚者
　少夢不獨至人問(一云/聞)之騶皂百夕無一夢也
秘書郎韓泉善解夢衛中行爲中書舍人時有故舊子
　弟選投衛論屬衛欣然許之駁牓將出其人忽夢乘
<pb:KR3l0125_WYG_008-12b>
　驢蹶墜水中登岸而靴不濕焉選人與韓有舊訪之
　韓被酒半戲曰公今選事不諧矣據夢衛生相負足
　下不沾及牓出果駁放韓有學術韓僕射猶子也
威遠軍小將梅伯成以善占夢近有優人李伯憐遊涇
　州乞錢得米百斛及歸令弟取之過期不至晝夢洗
　白馬訪伯成占之伯成佇思曰凡人好反語洗白馬
　瀉白米也君所憂或有風水之虞乎數日弟至果言
　渭河中覆舟一粒無餘
<pb:KR3l0125_WYG_008-13a>
卜人徐道昇言江淮有王生者榜言解夢賈客張瞻將
　歸夢炊於臼中問王生生言君歸不見妻矣臼中炊
　固無釜也賈客至家妻果卒已數月方知王生之言
　不誣矣
補闕揚子孫堇善占夢一人夢松生戸前一人夢&KR0037;生
　屋上堇言松丘壠間所植棗字重來重來呼魄之象
　二人俱卒
　
<pb:KR3l0125_WYG_008-13b>
　
　
　
　
　
　
　
　酉陽雜俎卷八

<pb:KR3l0125_WYG_009-1a>
欽定四庫全書
　酉陽雜俎卷九　　　　　唐　段成式　撰
　　事感
平原高苑城東有漁津傳云魏末平原潘府君字惠延
　自白馬登舟之部手中筭囊遂墜於水囊中本有鍾
　乳一兩在郡三年濟水泛溢得一魚長三丈廣五尺
　刳其腹中有得一墜水之囊金針尚在鍾乳消盡其
　魚得脂數十斛時人異之
<pb:KR3l0125_WYG_009-1b>
譙郡有功曹𡼏天統中濟南來府君出除譙郡時功曹
　清河崔公恕弱冠有令徳於時春夏積旱送别者千
　餘人至此𡼏上衆渴甚思水升直萬錢矣來公有思
　水色恕獨見一青烏於𡼏中乍飛乍止怪而就焉烏
　起見一石方五六寸以鞭撥之清泉湧出因盛以銀
　瓶瓶滿水立竭唯來公與恕供療而已議者以爲盛
　徳所感致焉時人異之故以爲目
李彥佐在滄景太和九年有詔詔浮陽兵北渡黄河時
<pb:KR3l0125_WYG_009-2a>
　冬十二月至濟南郡使擊氷延舟氷觸舟舟覆詔失
　李公驚懼不寢食六日𩯭髮暴白至貌侵膚削從事
　亦訝其儀形也乃令津吏不得詔盡死吏懼且請公
　一祝辭𦤺于河吏憑公誠明以死索之李公乃令具
　爵酒使祝傳語詰河伯其旨曰明天子在上川瀆山
　岳祝史咸秩予境之内祝未嘗匱爾河伯洎鱗之長
　當衛天子詔何返溺之予或不獲予齋告于天天將
　謫爾吏酹冰辭已忽有聲如震河氷中斷可三十丈
<pb:KR3l0125_WYG_009-2b>
　吏知李公精誠已達乃沉鈎索一一釣而出封角如
　舊唯篆印微濕耳李公所至令務嚴簡推誠於物著
　於官下如河水色渾駛流大木與纖芥頃而千里矣
　安有舟覆六日一酹而堅冰䧟一釣而沉詔獲得非
　精誠之至乎
　　盗俠
魏明帝起凌雲臺峻峙數十丈即韋誕白首處有人鈴
　下能着屐登緣不異踐地明帝怪而殺之腋下有兩
<pb:KR3l0125_WYG_009-3a>
　肉翅長數寸
高堂縣南有鮮卑城舊傳鮮卑聘燕停於此矣城旁有
　盜跖冢冢極高大賊盜嘗私祈焉齊天保初土鼓縣
　令丁永興有羣賊劫其部内興乃密令人冢傍伺之
　果有祈祀者乃執詣縣案殺之自後祀者頗絶
皇覽言盜跖冢在河東按盜跖死於東陵此地古名東
　平陵疑此近之
或言刺客飛天野义術也韓晉公在浙西時瓦官寺因
<pb:KR3l0125_WYG_009-3b>
　商人無遮齋衆中有一年少請弄閣乃投葢而上單
　練&KR1806;履膜皮猿挂鳥跂捷若神鬼復建甖水於結脊
　下先溜至簷空一足欹身承其溜焉覩者無不毛戰
馬侍中嘗寶一玉精盌夏蠅不近盛水經月不腐不耗
　或目痛含之立愈嘗匣於臥内有小奴七八歳偷弄
　墜破焉時馬出未歸左右驚懼忽失小奴馬知之大
　怒鞭左右數百將殺小奴三日尋之不獲有婢晨治
　地見紫衣帶垂於寢牀下視之乃小奴蹶張其牀而
<pb:KR3l0125_WYG_009-4a>
　負焉不食三日而力不衰馬覩之大駭曰破吾盌乃
　細過也即令左右㩧殺之
韋行規自言少時遊京西暮止店中更欲前進店前老
　人方工作曰客勿夜行此中多盜韋曰某留心弧矢
　無所患也因進發行數十里天黑有人起草中尾之
　韋叱不應連發矢中之復不退矢盡韋懼奔馬有頃
　風雨忽至韋下馬負一樹見空中有電光相逐如鞠
　杖勢漸逼樹杪覺物紛紛墜其前韋視之乃木札也
<pb:KR3l0125_WYG_009-4b>
　須臾積札埋至膝韋驚懼投弓矢仰空乞命拜數十
　電光漸高而滅風雷亦息韋顧大樹枝榦童矣鞍䭾
　已失遂返前店見老人方篐筩韋意其異人拜之且
　謝有悞也老人笑曰客勿恃弓矢須知劒術引韋入
　院後指鞍䭾言郤須取相試耳又出桶板一片昨夜
　之箭悉中其上韋請役力汲湯不許微露擊劒事韋
　亦得其一二焉
相傳黎幹爲京兆尹時曲江塗龍祈雨觀者數千黎至
<pb:KR3l0125_WYG_009-5a>
　獨有老人植杖不避幹怒杖背二十如擊鞔革掉臂
　而去黎疑其非常人命老坊卒尋之至蘭陵里之内
　入小門大言曰我今日困辱甚可具湯也坊卒遽返
　白黎黎大懼因弊衣懷公服與坊卒至其處時已昏
　黑坊卒直入通黎之官閥黎唯趨而入拜伏曰向迷
　丈人物色罪當十死老人驚起曰誰引君來此即牽
　上階黎知可以理奪徐曰某爲京兆尹威稍損則失
　官政丈人埋形襍迹非證慧眼不能知也若以此罪
<pb:KR3l0125_WYG_009-5b>
　人是釣人以賊非義士之心也老人笑曰老夫之過
　乃具酒設席於地招坊卒令坐夜深語及養生之術
　言約理辯黎轉敬懼因曰老夫有一伎請爲尹設遂
　入良久紫衣朱鬕擁劒長短七口舞於庭中迭躍揮
　霍&KR1290;光電激或横若裂盤旋若規尺有短劒二尺餘
　時時及黎之衽黎叩頭股慄食頃擲劒植地如北斗
　狀顧黎曰向試黎君膽氣黎拜曰今日已後性命丈
　人所賜乞役左右老人曰君骨相無道氣非可遽教
<pb:KR3l0125_WYG_009-6a>
　别日更相顧也揖黎而入黎歸氣色如病臨鏡方覺
　鬚刜落十餘翌日復往室已空矣
建中初士人韋生移家汝州中路逢一僧因與連鑣言
　論頗洽日將銜山僧指路謂曰此數里是貧道蘭若
　郎君豈不能左顧乎士人許之因令家口先行僧即
　處分歩者先排比行十餘里不至韋生問之即指一
　處林烟曰此是矣又前進日已没韋生疑之素善彈
　乃密於靴中取弓卸彈懷銅丸十餘方責僧曰弟子
<pb:KR3l0125_WYG_009-6b>
　有程期適偶貪上人清論勉副相邀今已行二十里
　不至何也僧但言且行至是僧前行百餘步韋知其
　盜也乃彈之僧正中其腦僧初不覺凡五發中之僧
　始捫中處徐曰郎君莫惡作劇韋知無奈何亦不復
　彈見僧方至一庄數十人列炬出迎僧延韋坐一㕔
　中喚云郎君勿憂因問左右夫人下處如法無復曰
　郎君且自慰安之即就此也韋生見妻女别在一處
　供帳甚盛相顧涕泣即就僧僧前執韋生手曰貧道
<pb:KR3l0125_WYG_009-7a>
　盜也本無好意不知郎君藝若此非貧道亦不支也
　今日故無他幸不疑也適來貧道所中郎君彈悉在
　乃舉手搦腦後五丸墜地焉葢腦銜彈丸而無傷雖
　列言無痕撻孟稱不膚撓不翅過也有頃布筵具蒸
　犢犢劄刀子十餘以韲餅環之揖韋生就坐復曰貧
　道有義弟數人欲令伏謁言未已朱衣巨帶者五六
　輩列於階下僧呼曰拜郎君汝等向遇郎君則成韲
　粉矣食畢僧曰貧道久爲此業今向遲暮欲改前非
<pb:KR3l0125_WYG_009-7b>
　不幸有一子伎過老僧欲請郎君爲老僧斷之乃呼
　飛飛出叅郎君飛飛年才十六七碧衣長袖皮肉如
　脂僧叱曰向後堂侍郎君僧乃授韋一劒及五丸且
　曰乞郎君盡藝殺之無爲老僧累也引韋入一堂中
　乃反鎻之堂中四隅明燈而已飛飛當堂執一短馬
　鞭韋引彈意必中丸已&KR0251;落不覺跳在梁上循壁虚
　攝捷若猱玃彈丸盡不復中韋乃運劒逐之飛飛倐
　忽逗閃去韋身不尺韋斷其鞭節竟不能傷僧久乃
<pb:KR3l0125_WYG_009-8a>
　開門問韋與老僧除得害乎韋具言之僧悵然顧飛
　飛曰郎君證成汝爲賊也知復如何僧終夕與韋論
　劒及弧矢之事天將曉僧送韋路口贈絹百疋垂泣
　而别
元和中江淮中唐山人者涉獵史傳好道常遊名山自
　言善縮錫頗有師之者後於楚州逆旅遇一盧生氣
　相合盧亦語及爐火稱唐族乃外氏遂呼唐爲舅唐
　不能相捨因邀同之南嶽盧亦言親故在陽羡將訪
<pb:KR3l0125_WYG_009-8b>
　之今且貪舅山林之程也中途止一蘭若夜半語笑
　方酣盧曰知舅善縮錫可以梗槩語之唐笑曰某數
　十年重趼從師只得此術豈可輕道耶盧復祈之不
　已唐辭以師授有時可遲岳中相傳盧因作色舅今
　夕須傳勿等閒也唐責之某與公風馬牛耳不意盱
　睢相遇實慕君子何至騶卒不若也盧攘臂瞋目眄
　之良久曰某刺客也舅不得將死於此因懷中探烏
　韋囊出匕首刃勢如偃月執火前熨斗削之如札唐
<pb:KR3l0125_WYG_009-9a>
　恐懼具述盧乃笑語唐幾悞殺舅此術十得五六方
　謝曰某師仙也令某等十人索天下妄傳黄白術者
　殺之至添金縮錫傳者亦死某久得乘蹻之道者因
　拱揖唐忽失所在唐自後遇道流輒陳此事戒之
李廓在潁州獲光火賊七人前後殺人必食其肉獄具
　廓問食人之故其首言某受敎於巨盜食人肉者夜
　入人家必昏沉或有魘不悟者故不得不食兩京逆
　旅中多畫鸜鵒及茶椀賊謂之鸜鵒辣者記觜所向
<pb:KR3l0125_WYG_009-9b>
　椀子辣者亦示其緩急也
　
　
　
　
　
　
　酉陽雜俎卷九

<pb:KR3l0125_WYG_010-1a>
欽定四庫全書
　酉陽雜俎卷十　　　　　唐　段成式　撰
　　物異
秦鏡舞溪古岸石窟有方鏡徑丈餘照人五藏秦皇世
　號爲照骨寶在無勞縣境山
風聲木東方朔西郍汗國㢠廻得風聲木枝帝以賜大臣
　人有疾則枝汗將死則折應人生年未半枝不汗
漢高祖入咸陽宮寶中尤異者有青玉燈檠高七尺五
<pb:KR3l0125_WYG_010-1b>
　寸下作蟠螭以口銜燈燈燃則鱗甲皆動炳煥若列
　星
珊瑚漢積翠池中珊瑚高一丈二尺一本三柯上有四
　百六十二條是南越王趙佗所獻號爲烽火樹夜有
　光影常似欲燃
石墨無勞縣山出石墨爨之彌年不消
異字境山西有石壁壁間千餘字色黄不似鐫刻狀如
　科斗莫有識者
<pb:KR3l0125_WYG_010-2a>
田公泉華陽雷平山有田公泉飲之除腸中三蟲用以
　浣衣勝灰汁
螢火芝良常山有螢火芝其葉似草實大如豆紫花夜
　視有光食一枚心中一孔明食至七心七竅洞徹可
　以夜書
石人尋陽山上有石人高丈餘虎至此輒倒石人前
冬𤓰晉高衡爲魏郡太守戍石頭其孫雅之在廐中有
　神來降自稱白頭公所拄杖光照一室又有一物如
<pb:KR3l0125_WYG_010-2b>
　冬𤓰眼遍其上也
豫章船昆明池漢時有豫章船一艘載一千人
銅駞漢元帝竟寕元年長陵銅駞生毛毛端開花
篊晉時錢塘有人作篊年收魚億計號爲萬匠篊
碑龜臨邑縣北有華公墓碑尋失唯趺龜存焉石趙世
　此龜夜常負碑入水至曉方出其上常有萍藻有伺
　之者果見龜將入水因呌呼龜乃走墜折碑焉
陸鹽昆吾陸鹽周十餘里無水自生末鹽月滿則如積
<pb:KR3l0125_WYG_010-3a>
　雪味甘月虧則如薄霜味苦月盡則全盡
潁陽碑魏曹丕受禪處後六字生金司馬氏金行明六
　世遷魏也
泉元街縣有泉泉眼中水交旋如盤龍或試撓破之尋
　手成龍狀驢馬飲之皆驚走
石漆高奴縣石脂水水膩浮水上如漆採以膏車及燃
　燈極明
麝䙞晉時有徐景於宣陽門外得一錦麝䙞至家開視
<pb:KR3l0125_WYG_010-3b>
　有蟲如蟬五色後兩足各綴一五銖錢
玉龍梁大同八年戍主楊光欣獲玉龍一枚長一尺二
　寸高五寸雕鏤精妙不似人作腹中容斗餘頸亦空
　曲置水中令水滿倒之水從口出水聲如琴瑟水盡
　乃止
木字齊永明九年秣陵安明寺有古樹伐以爲薪木自
　然有法大徳三字
木簡齊建元初延陵季子廟舊有湧井井北忽有金石
<pb:KR3l0125_WYG_010-4a>
　聲掘深二尺得湧泉泉中得木簡長一尺廣一寸二
　分隱起字曰廬山道士張陵再拜謁木堅而白字色
　黃赤木宗廟地中生赤木人君禮名得其宜也
紅沫練丹砂爲黃金碎以染筆書入石中削去逾明名
　曰紅沫
鏡石濟南郡有方山相傳有奐生得仙於此山南有明
　鏡崖石方三丈魑魅行伏了了然在鏡中南燕時鏡
　上遂使漆焉俗言山神惡其照物故漆之
<pb:KR3l0125_WYG_010-4b>
承受石筑陽縣水中有孤石挺出其下澄潭時有見此
　石根如竹色黄見者多凶俗號承受石
錐中牟縣魏任城王臺下池中有漢時鐵錐長六尺入
　地三尺頭西南指不可動
釡石夷道縣有釡瀨其石大者如釡小者如斗形色亂
　眞唯實中耳
魚石衡陽湘鄉縣有石魚山山石色黑理若生雌黄開
　發一重輒有魚形鱗鰭首尾有若畫長數寸燒之作
<pb:KR3l0125_WYG_010-5a>
　魚腥
銅神衡陽唐安縣東有略塘塘有銅神往往銅聲激水
　水爲變綠作銅腥魚盡死
材中宿縣山下有神字溱水至此沸騰鼔怒槎木泛至
　此淪没竟無出者世人以爲河伯下材
鼓杖含洭縣翁水口下東岸有聖鼓杖即陽山之鼓杖
　也横在川側衝波所激未嘗移動衆鳥飛鳴莫有萃
　者船人悞以篙觸必患瘧
<pb:KR3l0125_WYG_010-5b>
井石陽縣有井水半青半黄黄者如灰汁取作粥飲悉
　作金色氣甚芬馥
燃石建城縣出燃石色黄理疎以水灌之則熱安鼎其
　上可以炊也
石鼓冀縣有天皷山山有石如鼓河鼓星揺動則石鼓
　鳴鳴則秦土有殃
半湯湖句容縣吳瀆塘有半湯湖湖水半冷半熱熱可
　以㵸雞皆有魚髪入輒死
<pb:KR3l0125_WYG_010-6a>
鹽朐腮(一曰/肕)縣鹽井有鹽方寸中央隆起如張傘名曰
　傘子鹽
泉玉門軍有蘆葭泉周二丈深一丈駞馬千頭飲之不
　竭
伏苓沈約謝始安王賜伏苓一枚重十二斤八兩有表
古鑊虢州陵縣石城崗有古鑊一口樹生其内大數圍
君王鹽白鹽崖有鹽如水精名爲君王鹽
手板宋山陽王休祐屢以言語忤顔有庾道敏者善相
<pb:KR3l0125_WYG_010-6b>
　手板休祐以己手板托言他人者庾曰此板乃貴然
　使人多忤休祐以禇淵詳密乃換其手板别日禇於
　帝前稱下官帝甚不悅
鼠丸王肅造逐鼠丸以銅爲之晝夜自轉
木囚論衡言李子長爲政欲知囚情以梧桐爲人象囚
　之形鑿地爲臼以蘆葦爲郭藉臥木囚於其中囚當
　罪木囚不動囚或寃木囚乃奮起
蘇秦金魏時洛陽令史高顯掘得黄金百斤銘曰蘇秦
<pb:KR3l0125_WYG_010-7a>
　金
梨洛陽報徳寺梨重六斤
甑花滕景眞在廣州七層寺元徽中罷職歸家婢炊釡
　中忽有聲如雷米上芃芃隆起滕就視聲轉壯甑上
　花生數十漸長似蓮花色赤有光似金俄頃萎滅旬
　日滕得病卒
金金中螻頂金最上六兩爲一垜有臥螻蛄穴及水臯
　形當中陷處名曰趾腹又鋌上凹處有紫色名紫膽
<pb:KR3l0125_WYG_010-7b>
　開元中有大唐金(一有/印字)即官金也
𤣥金唐太宗時汾州言青龍白虎吐物在空中有光如
　火墜地陷入二尺掘之得𤣥金廣尺餘高七寸
芝天保初臨川人李嘉𦙍所居柱上生芝草狀如天尊
　太守張景佚㧞柱獻焉
龜建中四年趙州寧晉縣沙河北有大棠梨樹百姓常
　祈禱忽有羣蛇數十自東南來渡北岸集棠梨樹下
　爲二積留南岸者爲一積俄見三龜徑寸繞行積傍
<pb:KR3l0125_WYG_010-8a>
　積蛇盡死乃各登其積視蛇腹各有瘡若矢所中刺
　史康日知圖甘棠奉三龜來獻
雪貞元二年長安大雪平地深尺餘雪上有薰黑色
雨木貞元四年雨木於陳留大如指長寸許每木有孔
　通中所下其立如植徧十餘里
齒梵郍衍國有金輪王齒長三寸
石柱劫化他國有石柱高七十餘尺無憂王所建色紺
　光潤隨人罪福影其上
<pb:KR3l0125_WYG_010-8b>
旃檀鼔于闐城東南有大河漑一國之田忽然絶流其
　國王問羅洪僧言龍所爲也王乃祠龍水中有一女
　子凌波而來拜曰妾夫死願得大臣爲夫水當復舊
　有大臣請行舉國送之其臣車駕白馬入水不溺中
　河而後白馬浮出負一旃檀鼓及書一函發書言大
　鼓懸城東南冦至鼓當自鳴後冦至鼓輙自鳴
石鞾于闐國刹利寺有石鞾
石阜石河目縣東有石阜石破之有祿馬跡
<pb:KR3l0125_WYG_010-9a>
舍利東迦畢誠國有窣堵波舍利常見如綴珠幡循繞
　表樹(一曰/柱)
蟣像健䭾邏國石壁上有佛像初石壁有金色蟣大者
　如指小者如米齧石壁如雕鐫成立佛狀
燋米乾陁國昔尸毗王倉庫爲火所燒其中粳米燋者
　于今尚存服一粒永不患瘧
辟支佛鞾于闐國賛摩寺有辟支佛鞾非皮非綵歳久
　不爛
<pb:KR3l0125_WYG_010-9b>
石駞溺拘夷國北山有石駞溺水溺下以金銀銅鐵瓦
　木等器盛之皆漏掌承之亦透唯瓢不漏服之令人
　身上臰毛落盡得仙出論衡
人木大食西南二千里有國山谷間樹枝上化生人首
　如花不解語人借問笑而已頻笑輒落
馬俱位國以馬種蒔大食國馬解人語
石人菜子國海上有石人長一丈五尺大十圍昔秦始
　皇遣此石人追勞山不得遂立於此
<pb:KR3l0125_WYG_010-10a>
銅馬俱徳建國烏滸河中灘𣲖中有火祅祠相傳祅神
　本自波斯國乘神通來此常見靈異因立祅祠内無
　象於大屋下置大小爐舍簷向西人向東禮有一銅
　馬大如次馬國人言自天下屈前脚在空中而對神
　立後脚入土自古數有穿視者深數十丈竟不及其
　蹄西域以五月爲歳每歳日烏滸河中有馬出其色
　如金與此銅馬嘶相應俄復入水近有大食王不信
　入祅祠將壞之忽有火燒其兵遂不敢毁
<pb:KR3l0125_WYG_010-10b>
虵磧蘇都瑟匿國西北有虵磧南北虵原五百餘里中
　間遍虵毒氣如烟飛鳥墜地虵因吞食或大小相噬
　及食生草
石鼉私訶條國金遼山寺中有石鼉衆僧飲食將盡向
　石鼉作禮於是飲食悉具
神厨俱振提國尚鬼神城北隔眞珠江二十里有神春
　秋祠之時國王所須什物金銀器神厨中自然而出
　祠畢亦滅天后使驗之不妄
<pb:KR3l0125_WYG_010-11a>
毒槊南蠻有毒槊無刃狀如朽鐵中人無血而死言從
　天雨下入地丈餘祭地方撅得之
甲遼城東有鎖甲高麗言前燕時自天而落
土㯽榔狀如㯽榔在孔穴間得之新者猶軟相傳蟾蜍
　矢也不常有之主治惡瘡
鬼矢生陰濕地淺黃白色或時見之主瘡
石欄干生大海底高尺餘有根莖上有孔如物㸃漁人
　網罥取之初出水正紅色見風漸漸青色主石淋
<pb:KR3l0125_WYG_010-11b>
壁影高郵縣有一寺不記名講堂西壁枕道每日晩人
　馬車轝影悉透壁上衣紅紫者影中鹵莽可辨壁厚
　數尺難以理究辰午之時則無相傳如此二十餘年
　矣或一年半年不見成式太和初揚州見寄客及僧
　說
&KR0701;石成式羣從有言少時嘗毁鳥巢得一黑石如雀卵
　圓滑可愛後偶置醋器中忽覺石動徐視之有四足
　如綖舉之足亦隨縮
<pb:KR3l0125_WYG_010-12a>
桃核水部貟外郎杜陟常見江淮市人以桃核扇量米
　正容一升言於九嶷山溪中得
人足處士元固言貞元初嘗與道侶遊華山谷中見一
　人股襪履猶新斷如膝頭初無瘡迹
瓷椀江淮有士人庄居其子年二十餘常病魘其父一
　日飲茗甌中忽靤起如漚高出甌外瑩淨若琉璃中
　有一人長一寸立於漚高出甌外細視之衣服狀貌
　乃其子也食頃爆破一無所見茶椀如舊但有微璺
<pb:KR3l0125_WYG_010-12b>
　耳數日其子遂著神譯神言斷人休咎不差謬
鐵鏡荀諷者善藥性好讀道書能言名理樊晃嘗給其
　絮帛有鐵鏡徑五寸餘鼻大如拳言於道者處得亦
　無他異但數人同照各自見其影不見别人影
大蟲皮永寧王鹽銕舊有大蟲皮大如一掌鬚尾斑㸃
　如大者
人腊李章武有人腊長三寸餘頭項骨筋成就云是僬
　僥國人
<pb:KR3l0125_WYG_010-13a>
牛黃牛黃在膽中牛有黃者或吐弄之集賢挍書張希
　復言嘗有人得其所吐黃剖之中有物如蝶飛去
上清珠肅宗爲兒時常爲𤣥宗所器每坐於前熟視其
　貌謂武惠妃曰此兒甚有異相他日亦吾家一有福
　天子因命取上清玉珠以絳紗裹之繫于頸是開元
　中罽賓國所貢光明潔白可照一室視之則仙人玉
　女雲鶴絳節之形揺動於其中及即位寶庫中往往
　有神光異日掌庫者具以事告帝曰豈非上清珠耶
<pb:KR3l0125_WYG_010-13b>
　遂令出之絳紗猶在因流泣遍示近臣曰此我爲兒
　時明皇所賜也遂令貯之以翠玉函置之於臥内四
　方或有水旱兵革之災則䖍懇祝之無不應驗也
楚州界有小山山上有室而無水僧智一掘井深三丈
　遇石鑿石穴及土又深五十尺得一玉長尺二濶四
　尺赤如琥珀每面有六龜子燦耀可愛中若可貯水
　狀僧偶擊一角視之遂瀝血半月日方止
虞鄉有山觀甚幽寂有滌陽道士居焉太和中道士嘗
<pb:KR3l0125_WYG_010-14a>
　一夕獨登壇望見庭内忽有異光自井泉中發俄有
　一物狀若兔其色若精金隨光而出環遶醮壇久之
　復入于井自是每夕輒見道士異其事不敢告于人
　後因淘井得一金兎甚小奇光爛然即置于巾箱中
　時御史李戎職于蒲津與道士友善道士因以遺之
　其後戎自奉先縣令爲忻州刺史其金兎忽亡去後
　月餘而戎卒
李師古治山亭掘得一物𩔖銕斧頭時李章武游東平
<pb:KR3l0125_WYG_010-14b>
　師古示之武驚曰此禁物也可飲血三斗騐之而信
　
　
　
　
　
　
　酉陽雜俎卷十

<pb:KR3l0125_WYG_011-1a>
欽定四庫全書
　酉陽雜俎卷十一　　　　唐　段成式　撰
　　廣知
俗諱五月上屋言五月人蛻上屋見影魂當去
金曾經在丘塜及爲釵釧溲器者陶隱居謂之辱金不
　可合鍊
鍊銅時與一童女俱以水灌銅銅當自分爲兩段有凸
　起者牡銅也凹陷者牝銅也
<pb:KR3l0125_WYG_011-1b>
爨釡不沸者有物如豚居之去之無也
竈無故自濕潤者赤蝦蟇名鈎注居之去則止
飲酒者肝氣微則面青心氣微則面赤也
脉勇怒而面青骨勇怒而面白血勇怒而面赤
山氣多男澤氣多女水氣多喑風氣多聾木氣多傴石
　氣多力阻險氣多癭暑氣多殘雲氣多壽谷氣多痺
　丘氣多尫衍氣多仁陵氣多貪
身神及諸神名異者腦神曰覺元髪神曰𤣥華目神曰
<pb:KR3l0125_WYG_011-2a>
　虚監鼻神曰沖龍王舌神曰始梁
夫學道之人須鳴天鼔以召衆神也左相叩爲天鐘卒
　遇凶惡不祥叩之右相爲天磬若經山澤邪僻威神
　大祝叩之中央上下相叩名天鼓存思念當道鳴之
　叩之數三十六或三十二或二十七或二十四或十
　二
隱訣言太清外術　生人髮挂菓樹烏鳥不敢食其實
　　苽兩鼻兩蔕食之殺人　簷下滴菜有毒堇黃花
<pb:KR3l0125_WYG_011-2b>
　及赤芥(一曰/介)殺人　瓠牛踐苗則子苦　大醉不可
　臥黍穰上汗出眉髮落　婦人有娠食乾薑令胎内
　消　十月食霜菜令人面無光　三月不可食陳𦵔
　　莎衣結治蠼螋瘡　井口邊草止小兒夜啼著母
　臥薦下勿令知之　船底苔療天行　寡婦藁薦草
　節去小兒霍亂　自縊死繩主顚狂　孝子衿灰傅
　面&KR0008;　東家門雞栖木作灰治失音　砧垢能蝕人
　履底　古襯板作琴底合陰陽通神　魚有&KR0703;及目
<pb:KR3l0125_WYG_011-3a>
　合腹中自連珠
二目不同連鱗白鬐腹下丹字並殺人　鼈目白腹下
　五(一曰/丹)字卜(一曰/十)字者不可食　蟹腹下有毛殺人
　　蛇以桑柴燒之則見足出　獸岐尾鹿斑如豹羊
　心有竅悉害人　馬夜眼五月以後食之殺人　犬
　懸蹄肉有毒　白馬鞍下肉食之傷人五藏　烏自
　死目不閉鴨目白烏四距卵有八字並殺人　凡飛
　鳥投人家口中必有物當㧞而放之　水脉不可斷
<pb:KR3l0125_WYG_011-3b>
　井水沸不可飲酒漿無影者不可飲　蝮與青蛙虵
　中最毒蛇怒時毒在頭尾　凡冢井閉氣秋夏中之
　殺人先以雞毛投之毛直下無毒迴舞而下不可犯
　當以醋數斗澆之方可入矣　頗梨千歳冰所化也
　　琉璃馬腦先以自然灰煑之令軟可以雕刻自然
　灰生南海　馬腦鬼血所化也𤣥中記言楓脂入地
　爲琥珀世說曰桃瀋入地所化也淮南子云兔絲琥
　珀苗也
<pb:KR3l0125_WYG_011-4a>
鬼書有業煞刀斗出於言器
百體中有懸針書垂露書秦王破冢書金鵲書虎爪書
　倒薤書偃波書信幡書飛帛書籀書謬(一云/繆)篆書制
　書列書日書月書風書署書蟲食葉書胡書蓬書天
　竺書楷書橫書芝英𨽻鍾𨽻鼔𨽻龍虎篆麒麟篆魚
　篆蟲篆鳥篆鼠篆牛書兔書草書龍草書狼書犬書
　雞書震書反左書行押書擑書景書半草書
召奏用虎爪爲不可學以防詐僞　誥下用偃波書謝
<pb:KR3l0125_WYG_011-4b>
　章詔板用蜹脚書　節信用鳥書　朝賀用愼書(一/曰)
　(塡/)亦施於昏姻
西域書有驢脣書蓮葉書節分書大秦書䭾乘書牸牛
　書樹葉書起屍書石旋書覆書天書龍書鳥音書等
　有六十四種
胡綜博物孫權時掘得銅匣長二尺七寸以琉璃爲葢
　又一白玉如意所執處皆刻龍虎及蟬形莫能識其
　由使人問綜綜曰昔秦皇以金陵有天子氣平諸山
<pb:KR3l0125_WYG_011-5a>
　阜處處輒埋寶物以當王氣此葢是乎
鄧城西百餘里有穀城榖伯綏之國城門有石人焉刋
　其腹云摩兜鞬摩兜鞬愼莫言疑此亦同太廟金人
　緘口銘
歴城北二里有蓮子湖周環二十里湖中多蓮花紅綠
　間明乍疑濯錦又漁船掩映罟罾疎布遠望之者若
　蛛網浮杯也魏袁翻曾在湖醼集叅軍張伯瑜諮公
　言向爲血羮頻不能就公曰取濼水必成也遂如公
<pb:KR3l0125_WYG_011-5b>
　語果成時清河王怪而異焉乃諮公未審何義得爾
　公曰可思湖目清河笑而然之而實未解坐散語主
　簿房叔道曰湖目之事吾實未曉叔道對曰藕能散
　血湖目蓮子故令公思清河歎曰人不讀書其猶夜
　行二毛之叟不如白面書生
梁主客陸緬謂魏使尉瑾曰我至鄴見雙闕極高圖飾
　甚麗此間石闕亦爲不下我家有荀朂尺以銅爲之
　金字成銘家世所寶此物徃昭明太子好集古器遂
<pb:KR3l0125_WYG_011-6a>
　將入内此闕既成用銅尺量之其高六丈瑾曰我京
　師象魏固中天之華闕此間地勢過下理不得高魏
　肇師曰荀朂之尺是積黍所爲用調鍾律阮咸譏其
　聲有湫隘之韻後得玉尺度之果短
舊說不見輔星者將死成式親故常會修行里有不見
　者未周歳而卒
相傳識人星不患瘧成式親識中識者悉患瘧又俗不
　欲看天獄星有流星入當被髪坐哭之候星却出災
<pb:KR3l0125_WYG_011-6b>
　方弭金樓子言予以仰占辛苦侵犯霜露又恐流星
　入天牢方知俗忌之久矣
荆州陟屺寺僧那照善射每言光長而揺者鹿帖地而
　明滅者兔低而不動者虎又言夜格虎時必見三虎
　並來挾者虎威當刺其中者虎死威乃入地得之可
　却百邪虎初死記其頭所藉處候月黑夜掘之欲掘
　時必有虎來吼擲前後不足畏此虎之鬼也深二尺
　當得物如琥珀葢虎目光淪入地所爲也
<pb:KR3l0125_WYG_011-7a>
又言雕翎能食諸鳥羽復善作風羽風羽法去括三寸
　鑚小孔令透笴及鎪風渠深一粒自括達于孔則不
　必羽也
道士郭采眞言人影數至九成式常試之至六七而已
　外亂莫能辨郭言漸益炬則可别又說九影各有名
　影神一名右皇二名魍魎三名洩節樞四名尺鳬五
　名索關六名魄奴七名竈&KR0146;(一曰/&KR0146;)舊抄九影名在麻
　面紙中向下兩字魚食不記八名亥靈胎九魚全食
<pb:KR3l0125_WYG_011-7b>
　不辨
寶厯中有王山人取人本命日五更張燈相人影知休
　咎言人影欲深深則貴而壽影不欲照水照井及浴
　盆中古人避影亦爲此古蠼螋短狐&KR0191;影蠱皆中人
　影爲害近有人善灸人影治病者
都下佛寺往往有神像鳥雀不汚者鳳翔山人張盈善
　飛化甲子言或有佛寺金剛鳥不集者非其靈驗也
　葢由取土處及塑像時偶與日辰王相相符也
<pb:KR3l0125_WYG_011-8a>
又言相寺觀當陽像可知其貧富故洛陽修梵寺有金
　剛二鳥雀不集元魏時梵僧菩提達摩稱得其眞像
　也
或言龍血入地爲琥珀南蠻記寧州沙中有折腰蜂岸
　崩則蜂出土人燒治以爲琥珀
李洪山人善符籙博知常謂成式瓷瓦器璺者可以棄
　昔遇道言雷蠱及鬼魅多遁其中
近佛畫中有天藏菩薩地藏菩薩近明諦觀之規彩鑠
<pb:KR3l0125_WYG_011-8b>
　目若放光也或言以曾青和壁魚設色則近目有光
　又往往壁畫僧及神鬼目隨人轉㸃眸子極正則爾
秀才顧非熊言釣魚當釣其旋繞者失其所主衆鱗
　不復去頃刻可盡
慈恩寺僧廣升言貞元末閬州僧靈鑒善彈其彈丸方
　用洞庭沙岸下(一曰/畔)土三斤炭末三兩瓷末一兩榆
　皮半兩泔澱二勺紫礦二兩細沙三分藤紙五張渴
　搨汁半合九味和擣三千杵齊手丸之陰乾鄭彚爲
<pb:KR3l0125_WYG_011-9a>
　刺史時有當家名寅讀書善飲酒彚甚重之後爲盜
　事發而死寅常詣靈鑒角放彈寅指一樹節其節目
　相去數十歩曰中之獲五千一發而中彈丸反射不
　破至靈鑒乃陷節碎彈焉
王彥威尚書在汴州二年夏旱時袁王傅季玘寓汴因
　宴王以旱爲言季醉曰欲雨甚易耳可求蛇醫四頭
　十石甕二枚每甕實以水浮二蛇醫以木葢密泥之
　分置於閒處甕前後設席燒香選小兒十歳已下十
<pb:KR3l0125_WYG_011-9b>
　餘令執小青竹晝夜更擊其甕不得少輟王如言試
　之一日兩夜雨大注舊說龍與蛇師爲親家焉
　
　
　
　
　
　酉陽雜俎卷十一

<pb:KR3l0125_WYG_012-1a>
欽定四庫全書
　酉陽雜俎卷十二　　　　唐　段成式　撰
　　語資
歴城縣魏明寺中有韓公碑太和中所造也魏公曾令
　人遍錄州界石碑言此碑詞義最善常藏一本於枕
　中故家人名此枕爲麒麟函韓公諱麒麟
庾信作詩用西京雜記事旋自追改曰此吳均語恐不
　足用也魏肇師曰古人託曲者多矣然鸚鵡賦禰衡
<pb:KR3l0125_WYG_012-1b>
　潘尼二集並載弈賦曹植左思之言正同古人用意
　何至於此君房曰詞人自是好相採取一字不異良
　是後人莫辯魏尉瑾曰九錫或稱王粲六代亦言曹
　植信曰我江南才士今日亦無舉世所推如温子升
　獨擅鄴下常見其詞筆亦足稱是遠名近得魏收數
　卷碑製作富逸特是高才也
梁遣黃門侍郎明少遐秣陵令謝藻信威長史王纉沖
　宣城王文學蕭愷兼散騎常侍袁狎兼通直散騎常
<pb:KR3l0125_WYG_012-2a>
　侍賀文發宴魏使李騫崔劼温良畢少遐詠騫贈其
　詩曰蕭蕭(一曰/肅)風簾舉依依然可想騫曰未若燈花
　寒不結最附時事少遐報詩中有此語劼問少遐曰
　今歳奇寒江淮之間不乃冰凍少遐曰在此雖有薄
　冰亦不廢行不似河冰一合便勝車馬狎曰河冰上
　有狸跡便堪人渡劼曰狸當爲狐應是字錯少遐曰
　是狐性多疑鼬性多豫狐疑猶豫因此而傳耳劼曰
　鵲巢避風雉去惡政乃是鳥之一長狐疑鼬豫可謂
<pb:KR3l0125_WYG_012-2b>
　獸之一短也
梁徐君房勸魏使尉瑾酒一噏即盡笑曰奇快瑾曰卿
　在鄴飲酒未嘗傾巵武州已來舉無遺滴君房曰我
　飲實少亦是習慣微學其進非有由然庾信曰庶子
　年之高卑酒之多少與時升降便不可得而度魏肇
　師曰徐君年隨情少酒因境多未知方十復作若爲
　輕重
梁宴魏使魏肇師舉酒勸陳昭曰此席已後便與卿少
<pb:KR3l0125_WYG_012-3a>
　時阻闊念此甚以悽眷昭曰我欽仰名賢亦何已也
　路中都不盡深心便復乖隔泫歎如何俄而酒至鸚
　鵡杯徐君房飲不盡屬肇師肇師曰海蠡蜿蜒尾翅
　皆張非獨爲玩好亦所以爲罰卿今日眞不得辭責
　信曰庶子好爲術數遂命更滿酌君房謂信曰相持
　何乃急肇師曰此謂直道而行乃非豆萁之喻君房
　乃覆椀信謂瑾肇師曰適信家餉致&KR0893;醁酒數器泥
　封全但不知其味若爲必不敢先嘗謹當奉薦肇師
<pb:KR3l0125_WYG_012-3b>
　曰每有珍藏多相費累顧更以多慚
寧王常獵于鄠縣界搜林忽見草中一櫃扄鎖甚固王
　命發視之乃一少女也問其所自女言姓莫氏叔伯
　庄居昨夜遇光火賊賊中二人是僧因劫某至此動
　婉含嚬冶態橫生王驚悅之乃載以後乘時慕犖者
　方生獲一熊置櫃中如舊鎖之時上方求極色王以
　莫氏衣冠子女即日表上之具其所由上令充才人
　經三日京兆奏鄠縣食店有僧二人以錢一萬獨賃
<pb:KR3l0125_WYG_012-4a>
　店一日一夜言作法事唯舁一櫃入店中夜久腷膞
　有聲店戸人怪日出不啓門撒戸視之有熊衝人走
　出二僧已死骸骨悉露上知之大笑書報寧王寧哥
　大能處置此僧也莫才人能爲秦聲當時號莫才人
　囀焉
一行公本不解奕因會燕公宅觀王積薪碁一局遂與
　之敵笑謂燕公曰此但爭先耳若念貧道四句乘除
　語則人人爲國手
<pb:KR3l0125_WYG_012-4b>
晉羅什與人碁拾敵死子空處如龍鳳形　或言王積
　薪對𤣥宗碁局畢悉持(一曰/時)出
黃㼐兒矮陋機惠𤣥宗常憑之行問外間事動有錫賚
　(號曰/肉杌)一日入遲上怪之對曰今日雨淖向逢捕賊官
　與臣爭道臣掀之墜馬因下階叩頭上曰外無奏汝
　無懼復憑之有頃京尹上表論上即叱出令杖殺焉
歴城房家園齊博陵君豹之山池其中雜樹森竦泉石
　崇邃歴中袚褉之勝也曾有人折其桐枝者公曰何
<pb:KR3l0125_WYG_012-5a>
　謂傷吾鳳條自後人不復敢折公語叅軍尹孝逸曰
　昔季倫金谷山泉何必踰此孝逸對曰曾詣洛西遊
　其故所彼此相方誠如明敎孝逸常欲還鄴詞人餞
　宿於此豹爲詩曰風淪歴城水月倚華山樹時人以
　此兩句比謝靈運池塘十字焉
單雄信幼時學堂前植一棗樹至年十八伐爲鎗長丈
　七尺拱圍不合刃重七十斤號爲寒骨白常與秦王
　卒相遇秦王以大白羽射中刃火出因爲尉遲敬徳
<pb:KR3l0125_WYG_012-5b>
　拉折
秦叔寶所乘馬號忽雷駮常飲以酒每於月明中試能
　竪越三領黑氊及胡公卒嘶鳴不食而死
徐敬業年十餘歳好彈射英公每曰此兒相不善將赤
　吾族射必溢鏑走馬若滅老騎不能及英公常獵命
　敬業入林趂獸因乘風縱火意欲殺之敬業知無所
　避遂屠馬腹伏其中火過浴血而立英公大奇之
𤣥宗常伺察諸王寧王常夏中揮汗鞔鼔所讀書乃龜
<pb:KR3l0125_WYG_012-6a>
　兹樂譜也上知之喜曰天子兄弟當極醉樂耳
魏僕射收臨代七月七日登舜山徘徊顧眺謂主簿崔
　曰吾所經多矣至於山川沃壤襟帶形勝天下名州
　不能過此唯未審東陽何如崔對曰青有古名齊得
　舊號二處山川形勢相似曾聽所論不能踰越公遂
　命筆爲詩於時新故之際司存缺然求筆不得乃以
　五伯杖畫堂北壁爲詩曰述職無風政復路阻山河
　還思麾葢日留謝此山阿
<pb:KR3l0125_WYG_012-6b>
舜祠東有大石廣三丈許有鑿不醉不歸四字於其上
　公曰此非遺徳令鑿去之
梁宴魏使李騫崔劼樂作梁舍人賀季曰音聲感人深
　也劼曰昔申喜聽歌愴然知是其母理實精妙然也
　梁主客王克曰聽音觀俗轉是精者劼曰延陵昔聘
　上國實有觀風之美季曰卿發此言乃欲挑戰騫曰
　請執鞭弭與君周旋季曰未敢三舍劼曰數奔之事
　久已相謝季曰車亂旗靡恐有所歸劼曰平陰之役
<pb:KR3l0125_WYG_012-7a>
　先鳴已久克曰吾方欲館榖而旌武功騫曰王夷師
　㸇將以誰屬遂共大笑而止樂欲訖有馬數十疋馳
　過末有閹人騫曰巷伯乃同趣馬詎非侵官季曰此
　乃貌似劼曰若値袁紹恐不能免
王勃每爲碑頌先墨磨數升引被覆面而卧忽起一筆
　書之初不竄㸃時人謂之腹藁少夢人遺以丸墨盈
　袖燕公常讀其夫子學堂碑頌頭自帝車至太
　甲四句悉不解訪之一公一公言北斗建午七
<pb:KR3l0125_WYG_012-7b>
　曜在南方有是之祥無位聖人當出華葢已下卒
　不可悉
李白名播海内𤣥宗於便殿召見神氣高朗軒軒然若
　霞舉上不覺忘萬乘之尊因命納屨白遂展足與高
　力士曰去靴力士失勢遽爲脫之及出上指白謂力
　士曰此人固窮相白前後三擬詞選不如意悉焚之
　唯留恨别賦及祿山反製樂府詩言太白入月敵可
　摧及祿山死太白蝕月衆言李白唯戲杜考功飯顆
<pb:KR3l0125_WYG_012-8a>
　山頭之句成式偶見李白祠亭上宴别杜考功詩今
　錄首尾曰我覺秋興逸誰言秋興悲山將落日去水
　共晴空宜煙歸碧海夕鴈度青天時相失各萬里茫
　然空爾思
薛平司徒常送太僕卿周皓上諸色人吏中來有一老
　人八十餘著緋皓獨問君屬此司多少時老人言某
　本藝正傷折天寶初高將軍郎君被人打下頷骨脫
　某爲正之高將軍賞錢千萬兼特奏緋皓因頷遣之
<pb:KR3l0125_WYG_012-8b>
　唯薛覺皓顔色不足伺客散獨留從容謂周曰向卿
　問著緋老吏似覺卿不悅何也皓驚曰公用心如此
　精也乃去僕邀薛宿曰此事長可緩言之某年少常
　結豪族爲花柳之遊竟畜亾命訪城中名姬如蠅襲
　羶無不獲者時靖恭坊有姬字夜來稚齒巧笑歌舞
　絶倫貴公子破産迎之予時數輩富於財更擅之會
　一日其母白皓曰某日夜來生日豈可寂寞乎皓與
　往還竟求珍貨合錢數十萬樂工賀懷智紀孩孩皆
<pb:KR3l0125_WYG_012-9a>
　一時絶手扄方合忽覺擊門聲皓不許開良久折關
　而入有少年紫裘騎從數十萬詬其母母與夜來泣
　拜諸客將散皓時氣方剛且恃扛鼎顧從者敵因前
　讓其怙勢攘臂毆之踣於拳下遂突出時都亭驛所
　由魏貞有心義好養私名皓以情投之貞乃藏於妻
　女間時有司追捉急切貞恐蹤露乃夜辦裝腰其白
　金數挺謂皓曰汴州周簡老義士也復與郎君當家
　今可依之且宜謙恭不怠周簡老葢大俠也見魏貞
<pb:KR3l0125_WYG_012-9b>
　書甚喜皓因拜之爲叔遂言狀簡老命居一船中戒
　無妄出供與極厚居歳餘忽聽船上哭泣聲皓濳窺
　之見一少婦縞素甚美與簡老相慰其夕簡老忽至
　皓處問君婚未某有表妹嫁與甲甲卒無子今無所
　歸可事君子皓拜謝之即夕其表妹歸皓有女二人
　男一人猶在舟中簡老忽語皓事已息君貌寢必無
　人識者可遊江淮乃贈百餘千皓號哭而别簡老尋
　卒皓官已達簡老表妹尚在兒娶女嫁將四十餘年
<pb:KR3l0125_WYG_012-10a>
　人無所知者適被老吏言之不覺自媿不知君子察
　人之微有人親見薛司徒說之也
大厯末禪師𤣥覽住荆州陟屺寺道高有風韻人不可
　得而親張璪常畫古松於齋壁符載讃之衛象詩之
　亦一時三絶覽悉加堊焉人問其故曰無事疥吾壁
　也僧那即其甥爲寺之患發瓦探鷇壞牆薰鼠覽未
　嘗責有弟子義詮布衣一食覽亦不稱或怪之乃題
　詩於竹曰大海從魚躍長空任鳥飛忽一夕有梵僧
<pb:KR3l0125_WYG_012-10b>
　撥戸而進曰和尚速作道場覽言有爲之事吾未嘗
　作僧熟視而出反手闔戸門扄如舊覽笑謂左右吾
　將歸歟遂遽浴訖(一曰/蚤起)隱几而化
馬僕射(一曰/侍中)旣立勲業頗自矜伐常有陶侃之意故呼
　田悅爲錢龍至今爲義士非之當時有揣其意者乃
　先著謡於軍中曰齋鐘動也和尚不上堂月餘方異
　其服色謁之言善相馬遽見因請遠左右曰公相非
　人臣然小有未通處當得寶物直數千萬者可以通
<pb:KR3l0125_WYG_012-11a>
　之馬初不實之客曰公豈不聞謡乎正謂公也齋鐘
　動時至也和尚公之名不上堂不自取也馬既聽之
　始惑即爲具肪玉紋犀及貝珠焉客一去不復知之
　馬病劇方悔之也
信都民蘇氏有二女擇良壻張父成往求蘇曰子雖有
　財不能富貴得五品官即死時魏知古方及第蘇曰
　此雖官小後必貴乃以長女之女髮長七尺黑光如
　漆相者云大富貴後知古拜相封夫人云
<pb:KR3l0125_WYG_012-11b>
明皇封禪泰山張說爲封禪使說女壻鄭鎰本九品官
　舊例封禪後自三公以下皆遷轉一級惟鄭鎰因說
　驟遷五品兼賜緋服因大酺次𤣥宗見鎰官位騰躍
　恠而問之鎰無詞以對黄旛綽曰此泰山之力也
成式曾一夕堂中會時妓女玉壺忌魚炙見之色動因
　訪諸妓所惡者有蓬山忌鼠金子忌蝨尤甚坐客乃
　競徵蝨拏鼠事多至百餘條予戲摭其事作破蝨錄
　酉陽雜俎卷十二

<pb:KR3l0125_WYG_013-1a>
欽定四庫全書
　酉陽雜俎卷十三　　　　唐　段成式　撰
　　㝠跡
魏韋英卒後妻梁氏嫁向子集嫁日英歸至庭呼曰阿
　梁卿㤀我耶子集驚張弓射之即變爲桃人茅馬
長白山西有夫人墓魏孝昭之世搜揚天下才俊清河
　崔羅什弱冠有令望被徵詣州夜經於此忽見朱門
　粉壁樓臺相望俄有一青衣出語什曰女郎須見崔
<pb:KR3l0125_WYG_013-1b>
　郎什怳然下馬入兩重門内有一青衣通問引前什
　曰行李之中忽蒙厚命素既不叙無宜深入青衣曰
　女郎平陵劉府君之妻侍中吳質之女府君先行故
　欲相見什遂前入就牀坐其女在戸東立與什温涼
　室内二婢秉燭呼一婢令以玉夾滕置什前什素有
　才藻頗善風詠雖疑其非人亦愜心好也女曰比見
　崔郎息駕庭樹嘉君吟嘯故欲一叙玉顔什遂問曰
　魏帝與尊公書稱尊公為元城令然否女曰家君元
<pb:KR3l0125_WYG_013-2a>
　城之日妾生之歳什乃與論漢魏大事悉與魏史符
　合言多不能備載什曰貴夫劉氏願告其名女曰狂
　夫劉孔才之第二子名瑤字仲璋比有罪被攝仍去
　不返什乃下牀辭出女曰從此十年當更相逢什遂
　以玳瑁簮留之女以指上玉環贈什什上馬行數十
　歩囘顧乃見一大冢什届歴下以爲不祥遂請僧爲
　齋以環布施天統末什爲王事所牽築河堤於垣冢
　遂於幕下話斯事於濟南奚叔布因下泣曰今歳乃
<pb:KR3l0125_WYG_013-2b>
　是十年可如何也作罷什在園中食杏唯云報女郎信
　我即去食一杏未盡而卒什十二為郡功曹為州里
　推重及死無不傷歎
南巨川常識判㝠者張叔言因撰續神異記具載其靈
　驗叔言判㝠鬼十人十人數内兩人是婦人又烏龜
　狐亦判㝠
于襄陽頔在鎭時選人劉某入京逢一舉人年二十許
　言語明悟同行數里意甚相得因藉草劉有酒傾數
<pb:KR3l0125_WYG_013-3a>
　盃日暮舉人指支逕曰某弊止從此數里能左顧乎
　劉辭以程期舉人因賦詩流水㳙㳙芹努(一曰/吐)牙織
　烏雙飛客還家荒村無人作寒食殯宮空對棠梨花
　至明年劉歸襄州尋訪舉人殯宮存焉
顧況䘮一子年十七其子魂遊恍惚如夢不離其家顧
　悲傷不已因作詩吟之且哭詩云老人䘮其子日暮
　泣成血老人年七十不作多時别其子聽之感慟因
　自誓吾若作人當再爲顧家子經日如被人執至一
<pb:KR3l0125_WYG_013-3b>
　處若縣吏者斷令託生顧家復都無所知忽覺心醒
　開目認其屋宇兄弟親滿側唯語不得當其生也已
　後又不記年至七歳其兄戲批之忽曰我是爾兄何
　故批我一家驚異方叙前生事歴歴不誤弟妺小名
　悉遍呼之抑知羊叔子事非怪也即進士顧非熊成
　式常訪之涕泣爲成式言釋氏處胎經言人之住胎
　與此稍差
　　尸穸
<pb:KR3l0125_WYG_013-4a>
近代䘮禮初死内棺而截亾人衣後幅留之
又内棺加葢以肉飯黍酒着棺前揺葢叩棺呼亾者名
　字言起食三度然後止
琢釘及漆棺止哭哭便漆不乾也
銘旌出門衆人掣裂將去
送亡人不可送韋革鐵物及銅磨鏡使葢言死者不可
　使見明也董勛言禮弁服韎韐此用韋也(一曰/茅韋)
刻木爲屋舍車馬奴婢抵蠱等周之前用塗車芻靈周
<pb:KR3l0125_WYG_013-4b>
　以來用俑
送亾者又以黄卷䗶錢菟毫弩機紙疏挂樹之屬又作
　&KR3131;車車古蔞也蔞似屛
世人死者有作伎樂名爲樂䘮魌頭所以存亾者之魂
　氣也一名蘇衣被蘇蘇如也一曰狂阻一曰觸壙四
　目曰方相兩目曰僛據費長房識李娥(一曰/俄)藥丸謂
　之方相腦則方相或鬼物也前聖設官象之
又忌狗見屍令有重䘮
<pb:KR3l0125_WYG_013-5a>
亾人坐上作魂衣謂之上天衣
送亾者不齎鏡奩葢
褮鬼衣也桐人起虞卿明衣起左伯桃挽歌起紼謳故
　舊律發冢弃市冢者重也言爲孝子所重發一蠒土
　則坐不須物也
弔字矢貫弓也古者葬弃中野禮貫弓而弔以助鳥獸
　之害後魏俗竟厚葬棺厚高大多用栢木兩邊作大
　銅鐶鈕不問公私貴賤悉白油絡幰䡿車迾素矟仗
<pb:KR3l0125_WYG_013-5b>
　打虜皷哭聲欲似南朝傳哭挽歌無破聲亦小異於
　京師焉
周禮方相氏毆罔象罔象好食亾者肝而畏虎與栢墓
　上樹栢路口致石虎爲此也
昔秦時陳倉人獵得獸若彘而不知名道逢二童子曰
　此名䊧弗述常在地中食死人腦欲殺之當以栢挿其
　首
遭䘮婦人有面衣朞已下婦人著幗不著面衣又婦人
<pb:KR3l0125_WYG_013-6a>
　哭以扇掩面或有帷幄内哭者
漢平陵王墓墓多狐狐自穴出者皆毛上坌灰魏末有
　人至狐穴前得金刀鑷玉唾壺
貝丘縣東北有齊景公墓近世有人開之下入三丈石
　函中得一鵝鵝㢠廻轉翅以撥石復下入一丈便有青
　氣上騰望之如陶煙飛鳥過之輒墮死遂不敢入
元魏時菩提寺增多(一曰/達多)發冢取塼得一人自言姓崔
　名涵字子洪在地下十二年如醉人時復遊行不甚
<pb:KR3l0125_WYG_013-6b>
　辨了畏日及水火兵刃常走疲極則止洛陽奉洛里
　多賣送死之具涵言作栢棺莫作桑欀吾地見發鬼
　兵一鬼稱是栢棺主者曰雖是栢棺乃桑欀也
南朝薨卒贈予者以密應著貂蟬者以鴈代之綬者以
　書
先賢大臣冢墓揭䘝題其官號姓名五品以上漆棺六
　品以下但得漆際
南陽縣民蘇調女死三年自開棺還家言㝠將吏畏赤
<pb:KR3l0125_WYG_013-7a>
　小豆黄豆死有持此二豆一石者無復作苦又言可
　用梓木爲棺
劉晏判官李邈庄在高陵庄客懸欠租課積五六年邈
　因官罷歸庄方欲勘責見倉庫盈羡輸尚未畢邈怪
　問悉曰某作端公庄客二三年矣久爲盜近開一古
　冢冢西去庄十里極高大入松林二百歩方至墓墓
　側有碑斷倒草中字磨滅不可讀初旁掘數十丈遇
　一石門固以鐵汁累日烊糞沃之方開開時箭出如
<pb:KR3l0125_WYG_013-7b>
　雨射殺數人衆懼欲出某審無他必機關耳乃令投
　石其中每投箭輒出投十餘石箭不復發因列炬而
　入至開第二重門有木人數十張目運劒又傷數人
　衆以棒擊之兵仗悉落四壁各畫兵衛之像南壁有
　大漆棺懸以鐵索其下金玉珠璣堆集衆懼未即掠
　之棺兩角忽颯颯風起有沙迸撲人面須臾風甚沙
　出如注遂投至滕衆皆恐走比出門已塞矣一人復
　(一曰/後)爲沙埋死乃同酹地謝之誓不發冢
<pb:KR3l0125_WYG_013-8a>
水經言越王勾踐都琅琊欲移允(一曰/元)常冢冢中風生
　飛沙射人人不得近遂止按漢舊儀將作營陵地内
　方石外沙演戸交橫莫&KR0088;設伏弩伏火弓矢與沙葢
　古製有其機也
又侯白旌異記曰(一作/言)盜發白茅冢棺内大吼如雷野
　雉悉雊穿内火起飛焰赫然盜被燒死得非伏火乎
永泰初有王生者住在揚州孝感寺北夏月被酒手垂
　于牀其妻恐風射將舉之忽有巨手出于牀前牽王
<pb:KR3l0125_WYG_013-8b>
　臂墜牀身漸入地其妻與奴婢共曵之不禁地如裂
　狀初餘衣帶頃亦不見其家併力掘之深二丈許得
　枯骸一具已如數百年者竟不知何怪
江淮元和中有百姓耕地地陷乃古墓也棺中得裩五
　十腰
處士鄭賓于言嘗客河北有村正妻新死未殮日暮其
　兒女忽覺有樂聲漸近至庭宇屍已動矣及入房如
　在梁棟間屍遂起舞樂聲復出屍倒旋出門隨樂聲
<pb:KR3l0125_WYG_013-9a>
　而去其家驚懼時月黑亦不敢尋逐一更村正方歸
　知之乃折一桑枝如臂被酒大罵尋之入墓林約五
　六里復聞樂聲在一栢林上及近樹樹下有火熒熒
　然屍方舞矣村正舉杖擊之屍倒樂聲亦住遂負屍
　而返
醫僧行儒說福州有𢎞濟上人齋戒清苦常於沙岸得
　一顱骨遂貯衣籃中歸寺數日忽眠中有物齧其耳
　以手撥之落聲如數升物疑其顱骨所爲也及明果
<pb:KR3l0125_WYG_013-9b>
　墜在牀下遂破爲六片零置瓦溝中夜半有火如雞
　卵次第入瓦下燭之𢎞濟責曰爾不能求生人天憑
　朽骨何也於是怪絶
近有盜發蜀先主墓墓穴盜數人齊見兩人張燈對碁
　侍衛十餘盜驚懼拜謝一人顧曰爾飲乎乃各飲以
　一杯兼乞與玉腰帶數條命速出盜至外口已漆矣
　帶乃巨虵也視其穴已如舊矣
　酉陽雜俎卷十三

<pb:KR3l0125_WYG_014-1a>
欽定四庫全書
　酉陽雜俎卷十四　　　　唐　段成式　撰
　　諾臯記上
　夫度朔司刑可以知其情狀葆登掌祀將以著於感
　通有生盡幻遊魂為變乃聖人定璇璣之式立巫祝
　之官考乎十煇之祥正乎九黎之亂當有道之日鬼
　不傷人在觀德之時神無乏主若列生言竈下之駒
　蝃莊生言户内之雷霆楚莊爭隨兕而禍移齊桓覩
<pb:KR3l0125_WYG_014-1b>
　委蛇而病愈徵祥變化無日無之在乎不傷人不乏
　主而已成式因覽歴代怪書偶疏所記題曰諾臯記
　街談鄙俚與言風波不足以辨九鼎之𧰼廣七車之
　對然遊息之暇足為鼓吹耳
崑崙之墟帝之下都百神所在也大荒中有靈山有十
　巫咸曰即昐彭姑具禮抵謝羅從此升降
天山有神是為渾潡狀如槖而光其光如火六足重翼
　無面目是識(一曰/嗜音)歌舞實為帝江形天與帝爭神帝
<pb:KR3l0125_WYG_014-2a>
　斷其首葬之常羊山乃以乳為目臍為口操干戚而
　舞焉
漢竹宫用紫泥為壇天神下若流火玉飾器七千枚(一/作)
　(枝/)舞女三百人一曰漢祭天神用萬二千杯養牛五
　歲重三千斤
太一君諱臘天秩萬二千石
天翁姓張名堅字刺渴漁陽人少不羈無所拘忌常張
　羅得一白雀愛而養之夢天劉翁責怒毎欲殺之白
<pb:KR3l0125_WYG_014-2b>
　雀輒以報堅堅設諸方待之終莫能害天翁遂下觀
　之堅盛設賓主乃竊騎天翁車乘白龍振䇿登天天
　翁乘餘龍追之不及堅既到𤣥宫易百官杜塞北門
　封白雀為上卿侯改白雀之𦙍不産于下土劉翁失
　治徘徊五岳作災堅患之以劉翁為太山太守主生
　死之籍
北斗魁第一星神名執(一曰/報)陰第二星曰叶詣第三星
　曰視金第四星曰拒理第五星曰防仵第六星曰開
<pb:KR3l0125_WYG_014-3a>
　寳第七星曰招搖(一曰/始)
東王公諱倪字君明天下未有人民時秩二萬六千石
　佩雜綬綬長六丈六尺從女九千以丁亥日死
西王母姓楊諱回治崑崙西北隅以丁丑日死一曰婉
　衿
竈神名隗狀如美女又姓張名單字子郭夫人字卿忌
　有六女皆名察(一作/祭)洽常以月晦日上天白人罪狀
　大者奪紀紀三百日小者奪筭筭一百日故為天帝
<pb:KR3l0125_WYG_014-3b>
　督使下為地精己丑日日出卯時上天禺中下行署
　此日祭得福其属神有天帝嬌孫天帝大夫天帝都
　尉天帝長兄硎上童子突上紫官君太和君玉池夫
　人等一曰竈神名壤子也
河伯人面乘兩龍一曰冰夷一曰馮夷又曰人面魚身
　金一匱言名馮循(一作/脩)河圖言姓吕名夷穆天子傳
　言無夷淮南子言馮遲聖賢記言服八石得水仙抱
　朴子曰八月上庚日溺河
<pb:KR3l0125_WYG_014-4a>
甲子神名弓隆欲入水内呼之河泊九千導引入水不
　溺　甲戌神名執明呼之入火不燒
太真科經説有鬼仙丙戌日鬼名&KR0034;生　丙午日鬼名
　挻&KR0008;　乙卯日鬼名天陪　戊午日鬼名耳述　壬
　戌日鬼名&KR0146;　辛丑日鬼名䢑　乙酉日鬼名聶左
　　丙辰日鬼名夭&KR0146;　辛卯日鬼名&KR0034;　酉䖝鬼名
　髮廷&KR0146;　厠鬼名頊天竺(一曰/笙)語忘敬遺二鬼名婦
　人臨産呼之不害人長三寸三分上下烏衣　馬鬼
<pb:KR3l0125_WYG_014-4b>
　名賜　虵鬼名&KR0008;石圭(一曰/㕓)　井鬼名瓊　衣服鬼
　名甚遼　神荼鬱壘領萬鬼
古龜兹國王阿主兒者有神異力能降伏毒龍時有賈
　人買市人金銀寳貨至夜中錢並化為炭境内數百
　家皆失金寳王有男先出家成阿羅漢果王問之羅
　漢曰此龍所為龍居北山其頭若虎今在某處眠耳
　王乃易衣持劎黙出至龍所見龍卧將欲斬之因曰
　吾斬寐龍誰知吾有神力遂叱龍龍驚起化為獅子
<pb:KR3l0125_WYG_014-5a>
　王即乘其上龍怒作雷聲騰空至城北二十里王謂
　龍曰爾不降當斷爾頭龍懼王神力乃作人語曰勿
　殺我我當與王乘欲有所向隨心即至王許之後常
　乘龍而行
乾陁國昔有王神勇多謀號伽當(一曰加/色伽當)討襲諸國所
　向悉降至五天竺國得上細&KR1303;二條自留一一與妃
　妃因衣其&KR1303;謁王&KR1303;當妃乳上有鬱金香手印跡王
　見驚恐謂妃曰爾忽著此手跡之服何也妃言向王
<pb:KR3l0125_WYG_014-5b>
　所賜之&KR1303;王怒問藏臣藏臣曰&KR1303;本有是非臣之咎
　王追商者問之商言南天竺國娑陁婆恨王有宿願
　毎年所賦細&KR1303;並重疊積之手染鬱金印於&KR1303;上千
　萬重手印悉透丈夫衣之手印當背婦人衣之手印
　當乳王令左右披之皆如商者言王因叩劎曰吾若
　不以劎裁娑陁婆恨王手足無以寢食乃遣使就南
　天竺索娑陁婆恨王手足使至其國娑陁婆恨王與
　羣臣紿報曰我國雖有王名娑陁婆恨元無王也但
<pb:KR3l0125_WYG_014-6a>
　以金為王設於殿上凡統領教習在臣下耳王遂起
　𧰼馬兵南討其國其國隱其王於地窟中鑄金人來
　迎王知其偽且自恃福力因斷金人手足娑陁婆恨
　王於窟中手足亦自落也
齊郡接歴山上有古鐵鎖大如人臂繞其峯再浹相傳
　本海中山山神好移故海神鎖之挽鎖斷飛來於此
　矣
太原郡東有崖山天旱土人常燒此山以求雨俗傳崖
<pb:KR3l0125_WYG_014-6b>
　山神娶河伯女故河伯見火必降雨救之今山上多
　生水草
華不注泉齊頃公取水處方圓百餘步北齊時有人以
　繩千尺沉石試之不窮石出赤如血其人不久坐事
　死
荆州永豐縣東鄉里有卧石一長九尺六寸其形似人
　體青黄隱起狀若雕刻境若旱便齊(一作祭/无齊字)手而舉
　之小舉小雨大舉大雨相傳此石忽見於此本長九
<pb:KR3l0125_WYG_014-7a>
　尺今加六寸矣
清(一曰/淯)水宛(一曰/穴)口旁義興十二年有兒羣浴此水忽
　然岸側有錢出如流沙因竟取之手滿置地隨復去
　乃衣襟結之然後各有所得流錢中有銅車以銅牛
　牽之行甚迅速諸童奔逐掣得車一脚徑可五寸許
　猪鼻轂有六幅通體青色轂内黄鋭狀如常運於時
　沈敬守南陽求得車脚錢行時貫草輒便停破竟不
　知所終往
<pb:KR3l0125_WYG_014-7b>
虎窟山相傳燕建平中濟南太守胡諮於此山窟得白
　虎因名焉
烏山下無水魏末有人掘井五丈得一石函函中得一
　龜大如馬蹄積炭五枝於函旁復掘三丈遇盤石下
　有水流洶洶然遂鑿石穿水北流甚駛俄有一船觸
　石而上匠人窺船上得一杉木板板刻字曰吳赤烏
　二年八月十日武昌王子義之船
平原縣西十里舊有杜林南燕太上末有邵敬伯者家
<pb:KR3l0125_WYG_014-8a>
　於長白山有人寄敬伯一函書言我吳江使也令吾
　通問於濟伯今須過長白幸君為通之仍教敬伯但
　於杜林中取杜葉投之於水當有人出敬伯從之果
　見人出引敬伯懼水其人令敬伯閉目似入水中豁
　然宫殿宏麗見一翁年可八九十坐水精牀發函開
　書曰裕興超滅侍衛者皆圓眼具甲胄敬伯辭出以
　一刀子贈敬伯曰好去但持此刀當無水厄矣敬伯
　出還至杜林中而衣裳初無沾濕果其年宋武帝滅
<pb:KR3l0125_WYG_014-8b>
　燕敬伯三年居兩河間夜中忽大水舉村俱沒唯敬
　伯坐一榻牀至曉著履敬伯下看之牀乃是一大黿
　(一曰/龜)也敬伯死刀子亦失世傳杜林下有河伯冢
妬婦津相傳言晉大始中劉伯玉妻段氏字光明性妬
　忌伯玉常於妻前誦洛神賦語其妻曰娶婦得如此
　吾無憾焉明光曰君何以水神善而欲輕我吾死何
　愁不為水神其夜乃自沈而死死後七日託夢語伯
　玉曰君本願神吾今得為神也伯玉寤而覺之遂終
<pb:KR3l0125_WYG_014-9a>
　身不復渡水有婦人渡此津者皆壊衣枉粧然後敢
　濟不爾風波暴發醜婦雖粧飾而渡其神亦不妬也
　婦人渡河無風浪者以為已醜不致水神怒醜婦諱
　之無不皆自毁形容以塞嗤笑也故齊人語曰欲求
　好婦立在津口婦立水旁好醜自彰
虞道施義熈中乗車山行忽有一人烏衣徑上車言寄
　載頭上有光口目皆赤面被毛行十里方去臨别語
　施曰我是驅除大將軍感爾相容因留贈銀環一雙
<pb:KR3l0125_WYG_014-9b>
晉隆安中吳興有人年可二十自號聖公姓謝死已百
　年忽詣陳氏宅言是已舊宅可見還不爾燒汝一夕
　火發蕩盡因有鳥毛挿地繞宅周匝數重百姓乃起
　廟
大定初有士人隨新羅使風吹至一處人皆長鬚語與
　唐言通號長鬚國人物茂盛棟宇衣冠稍異中國地
　曰扶桑洲其署官品有王長戢波目役島邏等號士
　人歴謁數處其國皆敬之忽一日有車馬數十言大
<pb:KR3l0125_WYG_014-10a>
　王召客行兩日方至一大城甲士守門焉使者導士
　人入伏謁殿宇高敞儀衛如王者見士人拜伏小起
　乃拜士人為司風長兼駙馬其主甚美有鬚數十根
　士人威勢烜赫富有珠玉然毎歸見其妻則不悦其
　王多月滿夜則大㑹後遇㑹士人見姬嬪悉有鬚因
　賦詩曰花無蘂不妍女無鬚亦醜丈人試遣惣無未
　必不如惣有王大笑曰駙馬竟未能忘情於小女頥
　頷間乎經十餘年士人有一兒二女忽一日其君臣
<pb:KR3l0125_WYG_014-10b>
　憂慼士人怪問之王泣曰吾國有難禍在旦夕非駙
　馬不能救士人驚曰茍難可弭性命不敢辭也王乃
　令具舟命兩使隨士人謂曰煩駙馬一謁海龍王但
　言東海第三汊第七島長鬚國有難求救我國絶㣲
　須再三言之因涕泣執手而别士人登舟瞬息至岸
　岸沙悉七寳人皆衣冠長大士人乃前求謁龍王龍
　宫狀如佛寺所圖天宫光明迭激目不能視龍王降
　階迎士人齊級升殿訪其來意士人具説龍王即令
<pb:KR3l0125_WYG_014-11a>
　速勘良久一人自外白曰境内並無此國其人復哀
　祈言長鬚國在東海第三汊第七島龍王復叱使者
　細尋勘速報經食頃使者返曰此島鰕合供大王此
　月食料前日已追到龍王笑曰客固為鰕所魅耳吾
　雖為王所食皆稟天符不得妄食今為客減食乃令
　引客視之見鐵鑊數十如屋滿中是鰕有五六頭色
　赤大如臂見客跳躍似求救狀引者曰此鰕王也士
　人不覺悲泣龍王命放鰕王一鑊令二使送客歸中
<pb:KR3l0125_WYG_014-11b>
　國一夕至登舟回顧二使乃巨龍也
天寳初安思順進五色玉帶又於左藏庫中得五色玉
　杯上怪近日西賮無五色玉令責安西諸蕃蕃言比
　常進皆為小勃律所劫不達上怒欲征之羣臣多諫
　獨李右座賛成上意且言武成王天運謀勇可將乃
　命王天運將四萬人兼統諸蕃兵伐之及逼勃律城
　下勃律君長恐懼請罪悉出寳玉願歲貢獻天運不
　許即屠城虜三千人及其珠璣而還勃律中有術者
<pb:KR3l0125_WYG_014-12a>
　言將軍無義不祥天將大風雪矣行數百里忽&KR0275;風
　四起雪花如翼風激小海水成冰柱起而復摧經半
　日小海漲湧四萬人一時凍死唯蕃漢各一人得還
　具奏𤣥宗大驚異即令中使隨二人驗之至小海側
　冰猶崢嶸如山隔冰見兵士屍立者坐者瑩徹可數
　中使將返冰忽稍釋衆屍亦不復見
郭代公嘗山居中夜有人面如盤瞚目出於燈下公了
　無懼色徐染翰題其頰曰久戍人偏老長征馬不肥
<pb:KR3l0125_WYG_014-12b>
　公之警句也題畢吟之其物遂滅數日公隨樵閒步
　見巨木上有白耳大如數斗所題句在焉
大厯中有士人庄在渭南遇疾卒於京妻柳氏因庄居
　一子年十一二夏夜其子忽恐悸不眠三更後忽見
　一老人白衣兩牙出吻外熟視之良久漸近牀前牀
　前有婢眠熟因扼其喉咬然有聲衣隨手碎攫食之
　須臾骨露乃舉起飲其五藏見老人口大如簸箕子
　方呌一無所見婢已骨矣數月後亦無他士人祥齋
<pb:KR3l0125_WYG_014-13a>
　日暮柳氏露坐逐涼有胡蜂遶其首面柳氏以扇擊
　墮地乃胡桃也柳氏遽取翫之掌中遂長初如拳如
　椀驚顧之際已如盤矣嚗然分為兩扇空中輪轉聲
　如分蜂忽合於柳氏首柳氏碎首齒着于樹其物因
　飛去竟不知何怪也
賈相公在滑州境内大旱秋稼盡損賈召大將二人謂
　曰今歲荒旱煩君二人救三軍百姓也皆言茍利軍
　州死不足辭賈笑曰君可辱為健步乙日當有兩騎
<pb:KR3l0125_WYG_014-13b>
　衣慘緋所乘馬蕃步鬛長經市出城君等蹤之識其
　所滅處則吾事諧矣二將乃裹糧衣皂行尋之一如
　賈言自市至野二百餘里映大冢而滅遂壘石標表
　誌焉經信而返賈大喜令軍健數百人具畚鍤與二
　將偕往其所因發冢獲陳粟數十萬斛人竟不之測
胡珦為虢州時獵人殺得鹿重一百八十斤蹄下貫銅
　鐶鐶上有篆字博物不能識之
博士丘濡説汝州旁縣五十年前村人失其女數歲忽
<pb:KR3l0125_WYG_014-14a>
　自歸言初被物寐中牽去倐止一處及明乃在古塔
　中見美丈夫謂曰我天人分合得汝為妻自有年限
　勿生疑懼且戒其不窺外也日兩返下取食有時炙
　餌猶熱經年女伺其去竊窺之見其騰空如飛火髪
　藍膚磔磔耳如驢焉至地乃復人矣驚怖汗洽其物
　返覺曰爾固窺我我實野叉與爾有緣終不害爾女
　素惠謝曰我既為君妻豈有惡乎君既靈異何不居
　人間使我時見父母乎其物言我輩罪業或與人雜
<pb:KR3l0125_WYG_014-14b>
　處則疫癘作今形跡已露任爾縱觀不久當爾歸也
　其塔去人居止甚近女常下視其物在空中不能化
　形至地方與人雜或有白衣塵中者其物斂手側避
　或見拂其頭唾其面者行人悉若不見及歸女問之
　向見君街中有敬之者有戲狎之者何也物笑曰世
　有喫牛肉者予得而欺之或遇忠直孝養釋道守戒
　律法籙者吾悞犯之當為天戮又經年忽悲泣語女
　緣已盡候風雨送爾歸因授一青石大如雞卵言至
<pb:KR3l0125_WYG_014-15a>
　家可磨此服之能下毒氣一夕風雷其物遽持女曰
　可去矣如釋氏言屈伸臂頃已至其家墜之庭中其
　母因磨石飲之下物如青泥斗餘
李公佐大厯中在廬州有書吏王庚請假歸夜行郭外
　忽値引騎呵辟書吏遽映大樹窺之且怪此無尊官
　也導騎後一人紫衣儀衛如節使後有車一乗方渡
　水御者前白車&KR1687;索斷紫衣者言撿簿遂見數吏撿
　簿曰合取廬州某里張某妻脊筋乃書吏之姨也頃
<pb:KR3l0125_WYG_014-15b>
　刻吏迴持兩條白物各長數尺乃渡水而去至家姨
　尚無恙經宿忽患背疼半日而卒
元和初有一士人失姓字因醉卧㕔中及醒見古屛上
　婦人等悉於牀前踏歌歌曰長安女兒踏春陽無處
　春陽不斷腸舞袖弓腰渾忘却蛾眉空帶九秋霜其
　中雙鬟者問曰如何是弓腰歌者笑曰汝不見我作
　弓腰乎乃反首髻及地腰勢如規焉士人驚懼因叱
　之忽然上屛亦無其他
<pb:KR3l0125_WYG_014-16a>
鄭相在梁州有龍興寺僧智圓善總持勑勒之術制邪
　理病多著效日有數十人候門智圓臘高稍倦鄭公
　頗敬之因求住城東隟地鄭公為起草屋種植有沙
　彌行者各一人居之數年暇日智圓向陽科脚甲有
　婦人布衣甚端麗至階作禮智圓遽整衣怪問弟子
　何由至此婦人因泣曰妾不幸夫亡而子幼小老母
　危病知和尚神咒助力乞加救䕶智圓曰貧道本厭
　城隍喧啾兼煩於招謝弟子母病可就此為加持也
<pb:KR3l0125_WYG_014-16b>
　婦人復再三泣請且言母病劇不可舉扶智圓亦哀
　而許之乃言從此向北二十餘里至一村村側近有
　魯家庄但訪韋十娘所居也智圓詰朝如言行二十
　餘里歴訪悉無而返來日婦人復至僧責曰貧道昨
　日逺赴約何差謬如此婦人言只去和尚所止處二
　三里耳和尚慈悲必為再往僧怒曰老僧衰暮今誓
　不出婦人乃聲高曰慈悲河在耶今事須去因上階
　牽僧臂驚迫亦疑其非人恍惚間以刀子刺之婦人
<pb:KR3l0125_WYG_014-17a>
　遂倒乃沙彌悞中刀流血死矣僧忙然遽與行者瘞
　之於飯瓮下沙彌本村人家去蘭若十七八里其日
　其家悉在田有人皂衣揭襆乞漿於田中村人訪其
　所由乃言居近智圓和尚蘭若沙彌之父欣然訪其
　子耗其人請問具言其事蓋魅所為也沙彌父母盡
　皆號哭詣僧僧猶紿焉其父乃鍬索而獲即訴于官
　鄭公大駭俾求盜吏細按意其必寃也僧具陳狀貧
　道宿債有死而已按者亦以死論僧求假七日令待
<pb:KR3l0125_WYG_014-17b>
　念為將來資糧鄭公哀而許之僧沐浴設壇急印契
　縛&KR0008;考其魅凡三夕婦人見於壇上言我其類不少
　所求食處輒為和尚破除沙彌且在能為誓不持念
　必相還也智圓懇為設誓婦人喜曰沙彌在城南某
　村幾里古丘中僧言於官吏用其言尋之沙彌果在
　神已癡矣發沙彌棺中乃苕菷也僧始得雪自是絶
　珠貫不復道一梵字
元和初洛陽村百姓王清傭力得錢五鐶因買田畔一
<pb:KR3l0125_WYG_014-18a>
　枯栗樹將為薪以求利經宿為鄰人盜斫創及腹忽
　有黑蛇舉首如臂人語曰我王清本也汝勿斫其人
　驚懼失斤而走及明王清率子孫薪之復掘其根根
　下得大瓮二散錢實之王清因是獲利而歸十餘年
　巨富遂甃錢成龍形號王清本
元和中蘇湛遊蓬&KR0846;山裹糧鑚火境無遺跬忽謂妻曰
　我行山中覩倒崖有光若鏡必靈境也明日將投之今
　與卿訣妻子號泣止之不得及明遂行妻子領奴婢
<pb:KR3l0125_WYG_014-18b>
　潛隨之入山數十里遙望巖有白光圓明徑丈蘇遂
　逼之纔及其光長呌一聲妻兒遽前救之身如蠒矣
　有蜘蛛黑色大如鈷䥈走集巖下奴以利刀决其網
　方斷蘇已脰䧟而死妻乃積柴燒其崖臰滿一山中
　相傳裴旻山行有山蜘蛛垂絲如疋布將及旻旻引
　弓射殺之大如車輪因斷其絲數尺收之部下有金
　創者翦方寸貼之血立止也
　酉陽雜俎卷十四

<pb:KR3l0125_WYG_015-1a>
欽定四庫全書
　酉陽雜俎卷十五　　　　唐　段成式　撰
　　諾臯記下
和州劉録事者大厯中罷官居和州旁縣食兼數人尤
　能食鱠常言鱠味未嘗果腹邑客乃網魚百餘斤㑹
　於野亭觀其下筯初食鱠數疉忽似哽咯出一骨珠
　子大如黑豆乃置於茶甌中以疉覆之食未半怪覆
　甌傾側劉舉視之向者骨珠已長數寸如人狀座客
<pb:KR3l0125_WYG_015-1b>
　競觀之隨視而長頃刻長及人遂捽劉因毆流血良
　久各散走一循㕔之西一轉㕔之左俱及後門相觸
　翕成一人乃劉也神已癡矣半日方能言訪其所以
　皆不省自是惡鱠
馮坦者常有疾醫令浸虵酒服之初服一瓮子疾減半
　又令家人園中執一虵投瓮中封閉七日及開虵躍
　出舉首尺餘出門因失所在其過跡地墳起數寸陸
　紹郎中又言嘗記一人浸蛇酒前後殺蛇數十頭一
<pb:KR3l0125_WYG_015-2a>
　日自臨甕窺酒有物跳出齧其鼻將落視之乃蛇頭
　骨因瘡毁其鼻如劓焉
有陳朴元和中住崇賢里北街大門外有大槐樹朴常
　黃昏徙倚窺外見若婦人及狐犬老烏之𩔖飛入樹
　中遂伐視之樹三槎一槎空中一槎有獨頭栗一百
　二十一槎中襁一死兒長尺餘
僧無可言近傳有白將軍者常於曲江洗馬馬忽跳出
　驚走前足有物色白如衣帶縈繞數匝遽令解之血
<pb:KR3l0125_WYG_015-2b>
　流數升白異之遂封紙帖中藏衣箱内一日送客至
　滻水出示諸客客曰盍以水試之白以鞭築地成竅
　置蟲於中沃盥其上少頃蟲蠕蠕如長竅中泉湧倐
　忽自盤若一席有黑氣如香煙徑出簷外衆懼曰必
　龍也遂急歸未數里風雨忽至大震數聲
景公寺前街中舊有巨井俗呼為八角井元和初有公
　主夏中過見百姓方汲令從婢以銀稜椀就井取水
　悞墜椀經月餘出於渭河
<pb:KR3l0125_WYG_015-3a>
東平未用兵有舉人孟不疑客昭義夜至一驛方欲濯
　足有稱淄青張評事者僕從數十孟欲㕘謁張被酒
　初不顧孟因退就西間張連呼驛吏索煎餠孟黙然
　窺之且怒其傲良久煎餅熟孟見一黑物如猪隨盤
　至燈影而立如此五六返張竟不察孟因恐懼無睡
　張尋大鼾至三更後孟纔交睫忽見一人皂衣與張
　角力久乃相捽入東偏房中拳聲如杵一餉間張被
　髮雙袒而出還寢牀上入戊更張乃喚僕使張燭巾
<pb:KR3l0125_WYG_015-3b>
　櫛就孟曰某昨醉中都不知秀才同㕔因命食談笑
　甚懽時時小聲曰昨夜甚慚長者乞不言也孟但唯
　唯復曰某有程須早發秀才可先也遂摸靴中得金
　一鋌授曰薄貺乞密前事孟不敢辭即為前去行數
　日方聽捕殺人賊孟詢諸道路皆曰淄青張評事至
　其驛早發遲明空鞍失所在驛吏返至驛尋索驛西
　閣中有席角發之白骨而已無復一臠肉也地上滴
　血無餘惟一隻履在旁相傳此驛舊凶竟不知何怪
<pb:KR3l0125_WYG_015-4a>
　舉人祝元膺常言親見孟不疑説毎毎誡夜食必須
　發祭也祝又言孟素不信釋氏頗能詩其句云白日
　故鄉逺青山佳句中後常持念遊覽不復應舉
劉積中常於京近縣庄居妻病重於一夕劉未眠忽有
　婦人白首長纔三尺自燈影中出謂劉曰夫人病唯
　我能理何不祈我劉素剛咄之姥徐㦸手曰勿悔勿
　悔遂滅妻因暴心痛殆將卒劉不得已祝之言已復
　出劉揖之坐乃索茶一甌向口如呪狀顧命灌夫人
<pb:KR3l0125_WYG_015-4b>
　茶纔入口痛愈後時時輒出家人亦不之懼經年復
　謂劉曰我有女子及笄煩主人求一佳壻劉笑曰人
　鬼路殊固難遂所託姥曰非求人也但為刻桐木為
　形稍上者則為佳矣劉許諸因為具之經宿木人失
　矣又謂劉曰兼煩主人作鋪公鋪母若可某夕我自
　具車輪奉迎劉心計無奈何亦許至一日過酉有僕
　馬車乘至門姥亦至曰主人可往劉與妻各登其車
　馬天黑至一處朱門崇墉籠燭列迎賔客供帳之盛
<pb:KR3l0125_WYG_015-5a>
　如王公家引劉至一㕔朱紫數十有與相識者有已
　歿者各相視無言妻至一堂蠟炬如臂錦翠爭煥亦
　有婦人數十存歿相識各半但相視而已及五更劉
　與妻恍惚間郤還至家如醉醒十不記其一二矣經
　數月姥復來拜謝曰小女成長今復託主人劉不耐
　以枕抵之曰老魅敢如此擾人姥隨枕而滅妻遂疾
　發劉與男女酹地禱之不復出矣妻竟以心痛卒劉
　妺復病心痛劉欲徙居一切物膠着其處輕若履屣
<pb:KR3l0125_WYG_015-5b>
　亦不可舉迎道流上章梵僧持咒悉不禁劉嘗暇檢
　藥方其婢小碧自外來垂手緩步大言劉四頗憶平
　昔無既而嘶咽曰省躬近從泰山回路逢飛天野叉
　攜賢妺心肝我亦奪得因舉袖袖中蠕蠕有物左顧
　似有所命曰可為安置又覺袖中風生衝簾幌入堂
　中乃上堂對劉坐問存歿叙平生事劉與杜省躬同
　年及第有分其婢舉止笑語無不肖也頃曰我有事
　不可久留執劉手嗚咽劉亦悲不自勝婢忽然而倒
<pb:KR3l0125_WYG_015-6a>
　及覺一無所記其妹亦自此無恙
臨川郡南城縣令戴詧初買宅於館娃坊暇日與弟閒
　坐㕔中忽聽婦人聚笑聲或近或逺詧頗異之笑聲
　漸近忽見婦人數十散在㕔前倐忽不見如是累日
　詧不知所為㕔階前枯梨樹大合抱意其為祥因伐
　之根下有石露如塊掘之轉濶勢如𨫼形乃火上沃
　醯鑿深五六尺不透忽見婦人繞坑抵掌大笑有頃
　共牽詧入坑投於石上一家驚懼之際婦人復還大
<pb:KR3l0125_WYG_015-6b>
　笑詧亦隨出詧纔出又失其弟家人慟哭詧獨不哭
　曰他亦甚快活何用哭也詧至死不肯言其情狀
獨孤叔牙常令家人汲水重不可轉數人助出之乃人
　也戴席帽攀欄大笑郤墜井中汲者攬得席帽挂於
　庭樹毎雨所溜雨處輒生黃菌
有史秀才者元和中曽與道流遊華山時暑環憩一小
　溪忽有一葉大如掌紅潤可愛隨流而下史獨接得
　寘懐中坐食覺懐中漸重潛起觀之覺葉上鱗起栗
<pb:KR3l0125_WYG_015-7a>
　栗而動史驚懼弃林中遽白衆曰此必龍也可速去
　矣須臾林中白煙生彌於一谷中下山未半風雷大
　至
史論作將軍時忽覺妻所居房中有光異之因與妻遍
　索房中且無所見一日妻蚤妝開奩奩中忽有五色
　龜大如錢吐五色氣彌滿一室後常養之
工部員外郎張周封言舊庄城東狗脊觜(水經注言/此狗架觜)西
　嘗築牆於太歲上一夕盡崩且意其基虚功不至乃
<pb:KR3l0125_WYG_015-7b>
　率庄客指揮築之髙未數尺炊者驚呌曰怪作矣遽
　視之飰數斗悉躍出蔽地著牆勻若𧖟子無一粒重
　者矗牆之半如界焉因詣巫酹地謝之亦無他焉
山蕭一名山臊神異經作㺑(一曰/操)永嘉郡記作山魅一
　名山駱一名蛟(一曰/蛂)一名濯肉一名熱肉一名暉一
　名飛龍如鳩青色亦曰治烏巢大如五斗器飾以土
　堊赤白相間狀如射侯犯者能役虎害人燒人廬舍
　俗言山魈
<pb:KR3l0125_WYG_015-8a>
伍相奴或擾人許於伍相廟多已舊説一姓姚二姓王
　三姓汪昔値洪水食都樹皮餓死化為鳥都皮骨為
　猪都婦女為人都鳥(一曰/烏)都左腋下有鏡印闊二寸
　一分右脚無大指右手無三指左耳缺右目盲在樹
　根居者名猪都在樹半可攀及者名人都在樹尾者
　名鳥都其禁有打土壟法山&KR0846;法其掌訣右手第二
　指上節邊禁山都眼左手目禁其喉南中多食其巢
　味如木芝窠表可為履&KR2456;治脚氣
<pb:KR3l0125_WYG_015-8b>
舊説野狐名紫狐夜擊尾火出將為怪必戴髑髏拜北
　斗髑髏不墜則化為人矣
劉元鼎為蔡州蔡州新破食(一曰/倉)場狐暴劉遣吏生捕
　日於毬場縱犬逐之為樂經年所殺百數後獲一疥
　狐縱五六犬皆不敢逐狐亦不走劉大異之令訪大
　將家獵狗及監軍亦自誇巨犬至皆弭耳環守之狐
　良久纔跳直上設㕔穿臺盤出㕔後及城牆俄失所
　在劉自是不復令捕道術中有天狐别行法言天狐
<pb:KR3l0125_WYG_015-9a>
　九尾金色役於日月宫有符有醮日可洞達陰陽
南中有獸名風狸如狙眉長好羞見人輒低頭其溺能
　理風疾術士多言風狸杖難得於翳形草南人以上
　長繩繫於野外大樹下人匿於旁樹穴中伺之三日
　後知無人至乃於草中尋摸忽得一草莖折之長尺
　許窺樹上有鳥集指之隨指而墮因取而食之人候
　其怠勁走奪之見人遽齧食之或不及則弃於草中
　若不可下當打之數百方肯為人取有得之者禽獸
<pb:KR3l0125_WYG_015-9b>
　隨指而斃有所欲者指之如意
開成末永興坊百姓王乙掘井過常井一丈餘無水忽
　聽向下有人語及雞聲甚喧閙近如隔壁井匠懼不
　敢掘街司申金吾韋處仁將軍韋以事涉怪異不復
　奏遽令塞之據新莽求周秦故事謁者閣上得驪山
　本李斯領徒七十二萬人作陵鑿之以韋程三十七
　里錮地中水泉奏曰已深已極鑿之不入燒之不燃
　叩之空空如下天狀(一曰如/存天狀)抑知厚地之下别有天
<pb:KR3l0125_WYG_015-10a>
　地也
太和三年夀州虞候景乙京西防秋迴其妻久病纔相
　見遽言我半身被斫去往東園矣可速逐之乙大驚
　因趣園中時昏黑見一物長六尺餘狀如嬰兒裸立
　挈一竹器乙情急將擊之物遂走遺其器乙就視見
　其妻半身乙驚倒忽亡所見反視妻自髮際眉間及
　胸有璺如指映膜赤色又謂乙曰可辦乳二升沃於
　園中所見物處我前生為人後妻節其子乳致死因
<pb:KR3l0125_WYG_015-10b>
　為所訟㝠斷還其半身向無君則死矣
太和末荆南松滋縣南有士人寄居親故庄中肄業初
　到之夕二更後方張燈臨案忽有小人纔半寸葛巾
　杖䇿入門謂士人曰乍到無主人當寂寞其聲大如
　蒼蠅士人素有膽氣初若不見乃登牀責曰遽不存
　主客禮乎復升案窺書詬罵不已因覆硯於書上士
　人不耐以筆擊之墮地呌數聲出門而滅頃有婦人
　四五或姥或少皆長一寸呼曰真官以君獨學故令
<pb:KR3l0125_WYG_015-11a>
　郎君言展且論精奥何癡頑狂率輒致損害今可見
　真官其來索續如蟻狀如騶卒撲緣士人士人怳然
　若夢因齧四支痛苦甚復曰汝不去將損汝眼四五
　頭遂上其面士人驚懼隨出門至堂東遙望見一門
　絶小如節使之門士人乃呌何物怪魅敢凌人如此
　復被觜且衆齧之恍惚間已入小門内見一人峩冠
　當殿階下侍衛千數悉長寸餘叱士人曰吾憐汝獨
　處俾小兒往何苦致害罪當腰斬乃見數十人悉持
<pb:KR3l0125_WYG_015-11b>
　刀攘背迫之士人大懼謝曰某愚騃肉眼不識真官
　乞賜餘生久乃曰且解知悔叱令曵出不覺已在小
　門外及歸書堂已五更矣殘燈猶在及明尋其蹤跡
　東壁古牆下有小穴如栗守宫出入焉士人即率數
　夫發之深數丈有守宫十餘石大者色赤長尺許蓋
　其王也壤土如樓狀士人聚蘇焚之後亦無他
京宣平坊有官人夜歸入曲有賣油者張帽驅驢䭾桶
　不避導者搏之頭隨而落遂遽入一大宅門官人異
<pb:KR3l0125_WYG_015-12a>
　之隨入至大槐樹下遂滅因告其家即掘之深數尺
　其樹根枯下有大蝦蟆如疉挾二筆錔(他答/反)樹溜津
　滿其中也及巨白菌如殿門浮漚釘其蓋已落蝦蟆
　即驢矣筆錔乃油桶也菌即其人也里有沽其油者
　月餘恠其油好而賤及怪露食者悉病嘔洩
陵州龍興寺僧惠恪不拘戒律力舉石臼好客往來多
　依之常夜㑹寺僧十餘設煎餅二更有巨手被毛如
　胡鹿大言曰乞一煎餅衆僧驚散惟惠恪掇煎餅數
<pb:KR3l0125_WYG_015-12b>
　枚置其掌中魅因合拳僧遂極力急握之魅哀祈聲
　甚切惠恪呼家人斫之及斷乃鳥一羽也明日隨其
　血踪出寺西南入溪至一巖罅而滅惠恪率人發掘
　乃一坑䃜石
開成初東市百姓喪父騎驢市凶具行百步驢忽然曰
　我姓白名元通負君家力已足勿復騎我南市賣麩
　家欠我五千四百我又負君錢數亦如之今可賣我
　其人驚異即牽行旋訪主賣之驢甚壯報價只及五
<pb:KR3l0125_WYG_015-13a>
　千詣麩行乃還五千四百因賣之兩宿而死
鄆州闞司倉者家在荆州其女乳母鈕氏有一子妻愛
　之與其子均焉衣物飲食悉等忽一日妻偶得林檎
　一&KR0926;戲與已子乳母乃怒曰小娘子成長忘我矣常
　有物與我子停今何容偏因齧吻攘臂再三反覆主
　人之子一家驚怖逐奪之其子狀貌長短正與乳母
　兒不下也妻知其怪謝之鈕氏復手簸主人之子始
　如舊矣闞為灾祥密令奴持钁闇擊之正當其腦騞
<pb:KR3l0125_WYG_015-13b>
　然反中門扇鈕大怒詬闞曰爾如此勿悔闞知無可
　奈何與妻拜祈之怒方解鈕至今尚在其家敬之如
　神更有事甚多矣
荆州處士侯又𤣥常出郊厠于荒冢上及下跌傷其肘
　瘡甚行數百步逢一老人問何所苦也又𤣥見其肘
　老人言偶有良藥可封之十日不開必愈又𤣥如其
　言及解視之一臂遂落又𤣥兄弟五六互病病必出
　血月餘又𤣥兩臂忽病瘡六七處小者如榆錢大者
<pb:KR3l0125_WYG_015-14a>
　如錢皆人面至死不差時荆秀才杜&KR0110;話此事於座
　客
許卑山人言江左數十年前有商人左膊上有瘡如人
　面亦無它苦商人戲滴酒口中其面亦赤以物食之
　凡物必食食多覺膊内肉漲起疑胃中也或不食之
　則一臂痺焉有善醫者教其歴試諸藥金石草木悉
　與之至貝母其瘡乃聚眉閉口商人喜曰此藥必治
　也因以小葦筒毁其口灌之數日成痂遂愈
<pb:KR3l0125_WYG_015-14b>
工部員外張周封言今年春拜掃假迴至湖城逆旅説
　去年秋有河北軍將過此至郊外數里忽有旋風如
　升器常起於馬前軍將以鞭擊之轉大遂旋馬首鬛
　起如植軍將懼下馬觀之覺鬛長數尺中有細綆如
　紅線焉時馬立嘶鳴軍將怒乃取佩刀拂之風因散
　滅馬亦死軍將割馬腹視之腹中無傷不知是何怪
　也
　酉陽雜俎卷十五

<pb:KR3l0125_WYG_016-1a>
欽定四庫全書
　酉陽雜俎卷十六　　　　唐　段成式　撰
　　廣動植之一(幷序/)
　成式以天地間所化所産突而旋成形者樊然矣故
　山海經爾雅所不能究因拾前儒所著有草木禽魚
　未列經史已載事未悉者或接諸耳目簡編所無者
　作廣動植冀掊土培邱陵之學也昔曹丕著論於火
　布滕循獻疑於鰕鬚蔡謨不識彭蜞劉縚誤呼荔挺
<pb:KR3l0125_WYG_016-1b>
　至今可笑學者豈容畧乎
羽嘉生飛龍飛龍生鳯鳯生鸞鸞生庶鳥　應龍生建
　鳥建鳥生麒麟騏驎生庶獸　分鱗生蛟龍蛟龍生
　鯤鯁鯤鯁生建邪建邪生庶魚　分潭生先龍先龍
　生𤣥魧𤣥魧生靈龜靈龜生庶龜　日馮生𤣥陽閼
　𤣥陽閼生鱗胎鱗胎生幹木幹木生庶木　招搖生
　程君(一曰/若)程君生𤣥玉𤣥玉生醴泉醴泉生應黄應
　黄生黄華黄華生庶草　海間生屈(一曰/尾)龍屈龍生
<pb:KR3l0125_WYG_016-2a>
　容華容華生䔁䔁生藻藻生浮草　甲蟲影伏羽蟲
　體伏　食草者多力而愚食肉者勇敢而悍　齕吞
　者八竅而卵生咀嚼者九竅而胎生　無角者膏而
　先前有角者脂而先後　食葉者有絲食土者不息
　食而不飲者蠶飲而不食者蟬不飲不食者蜉蝣蛚
　(一曰/蚓)屬郤行虵属䊸行蜻&KR0008;属注鳴蜩属旁鳴發皇
　翼鳴蚣蝑股鳴榮原胷鳴　蜩三十日而死　鱣魚
　三月上官於孟津　鷓鴣向日飛　鯿與鱀魚車螯
<pb:KR3l0125_WYG_016-2b>
　與移角並相似　鳯雄鳴節節雌鳴足足行鳴曰歸
　嬉止鳴曰提祑　麒麟牡鳴曰逝(一曰/遊)聖牝鳴曰歸
　和春鳴曰扶助夏鳴曰養綏　鼈無耳為守神　虎
　五指為貙　魚滿三百六十年則為蛟龍引飛去水
　　魚二千斤為蛟　武陽小魚一斤千頭　東海大
　魚瞳子大如三斗盎　桃支竹以四寸為一節木瓜
　一尺一百二十一節　木蘭去皮不死　荆木心方
　　蛇有水草木土四種　孔雀尾端一寸名珠毛
<pb:KR3l0125_WYG_016-3a>
　鶴左右脚裏第一指名兵爪　蜀郡無兔鴿　江南
　(一曰/東)無狼馬　朱提以南無鳩&KR0846;　鳥有四千五百
　種獸有二千四百種　鴞楚鳩所生(騾不/孳乳)蔡中郎以
　反舌為蝦蟇淮南子以蛩為蠛蠓詩義以蟊為螻蛄
　高誘以乾&KR0846;為蟋蟀　兔吐子　鸕鷀吐雛　瓜瓠
　子曰犀胡桃仁曰蝦蟇　蝦蟇無腸　龜(一曰/黿)腸属
　於頭　科斗尾脱則足生　鳥未孕者為禽鳥養子
　曰乳　蛇蟠向壬&KR0846;巢背太歲燕伏戊己虎奮衝破
<pb:KR3l0125_WYG_016-3b>
　乾&KR0846;知來猩猩知往　鸛影抱蝦蟇聲抱　蟬化齊
　后鳥生杜宇　椰子為越王頭壺樓為杜宇項　鷓
　鴣鳴曰向南不北迯閭鳴𤣥壺盧繫項(一曰/頸)豆以二
　七為族粟累十二為寸
人參處處生蘭長生為瑞　有實曰果又在木曰果
　小麥忌戌大麥忌子　薺葶&KR0995;&KR0034;蓂為三葉孟夏煞
　之　烏頭殻外有毛石劫應節生花　木再花夏有
　雹李再花秋大霜　木無故叢　枝盡向下又生及
<pb:KR3l0125_WYG_016-4a>
　一尺至一丈自死皆凶　邑中終歲無烏有冦郡中
　忽無鳥者日烏亡　雞無故自飛去家有蠱雞日中
　不下樹妻妾姦謀　見蛇交三年死蛇冬見寢室主
　兵急　人夜卧無故失髻者鼠妖也　屋柱木無故
　生芝者白為喪赤為血黑為賊黄為喜其形如人面
　者亡財如牛馬者逺役如龜蛇者田蚕耗　德及幽
　隱則比目魚至(一曰/生)妾媵有制則白燕來巢　山上
　有葱下有銀山上有薤下有金山上有薑下有銅錫
<pb:KR3l0125_WYG_016-4b>
　山有寳玉木旁枝皆下垂
葛稚川嘗就上林令魚泉得朝臣所上草木名二十餘
　種鄰人石瓊就之求借一皆遺弃語曰買魚得鱮不
　如食茹寧去累世宅不去䱥魚額洛鯉伊魴貴於牛
　羊得合瀾蠾雖不足豪亦足以高　㯽榔扶留可以
　忘憂　白馬甜榴一實直牛　草木暉暉蒼黄亂飛
　　羽篇
鳯骨黑雄雌夕旦鳴各異黄帝使伶倫制十二籥寫之
<pb:KR3l0125_WYG_016-5a>
　其雄聲其雌音樂有鳯凰臺此鳯脚下物如白石者
　鳯有時來儀候其所止處掘深三尺有圓石如卵正
　白服之安心神
孔雀釋氏書言孔雀因雷聲而孕
鸛江淮謂羣鸛旋飛為鸛井鶴亦好旋飛必有風雨人
　探巢取鸛子六十里旱能羣飛薄霄激雨雨為之散
烏鳴地上無好聲人臨行烏鳴而前引多喜此舊占所
　不載　貞元四年鄭汴二州羣烏飛入田緒李納境
<pb:KR3l0125_WYG_016-5b>
　内銜木為城高至二三尺方一里餘納緒惡而命焚
　之信宿如舊烏口皆流血　俗候烏飛翅重天將雨
鵲巢中必有梁崔圓相公妻在家時與姊妹戲於後園
　見二鵲搆巢共銜一木如筆管長尺餘安巢中衆悉
　不見俗言見鵲上梁必貴　大厯八年乾陵上仙觀
　天尊殿有雙鵲銜柴及泥補葺隟壞一十五處宰臣
　上表賀
貞元三年中書省梧桐樹上有鵲以泥為巢焚其巢可
<pb:KR3l0125_WYG_016-6a>
　禳狐魅
燕凡狐白貉鼠之𩔖燕見之則毛脱或言燕蟄於水(一/曰)
　(月/)底舊説燕不入室是井之虚也取桐為男女各一
　投井中燕必來胸班黑聲大名胡燕其巢有容疋素
　練者
雀釋氏書言雀沙生因浴沙塵受卵蜀弔烏山至雉雀
　來弔最悲百姓夜燃火伺取之無嗉不食似持(一曰/特)
　悲者以為義則不煞
<pb:KR3l0125_WYG_016-6b>
鴿大理丞鄭復禮言波斯舶上多養鴿鴿能飛行數千
　里輒放一隻至家以為平安信
鸚鵡能飛衆鳥趾前三後一唯鸚鵡四趾齊分凡鳥下
　瞼眨上獨此鳥兩瞼俱動如人目　𤣥宗時有五色
　鸚鵡能言上令左右試牽帝衣鳥輒瞋目叱吒歧府
　文學能延京獻鸚鵡篇以賛其事張燕公有表賀稱
　為時樂鳥
杜鵑始陽相催而鳴先鳴者吐血死嘗有人山行見一
<pb:KR3l0125_WYG_016-7a>
　羣寂然聊學其聲即死初鳴先聽其聲者主離别厠
　上聽其聲不祥厭之法當為大聲應之
雊鵒舊言可使取火效人言勝鸚鵡取其目睛和人乳
　研滴眼中能見煙霄外物也
鵝濟南郡張公城西北有鵝浦南燕世有漁人居水側
　常聽鵝之聲衆中有鈴聲甚清亮候之見一鵝咽頸
　極長羅得之項上有銅鈴綴以銀鏁隱起元鼎元年
　字
<pb:KR3l0125_WYG_016-7b>
晉時營道縣令何潛之於縣界得鳥大如白鷺膝上髀
　下自然有銅鐶貫之
鵁鶄舊言辟火災巢於高樹生子穴中銜其母翅飛下
　養之
&KR0008;(即鴟/字)相傳鶻生三子一為&KR0008;肅宗張皇后專權毎進
　酒常寘&KR0008;腦酒&KR0008;腦酒令人久醉健忘
異鳥天寳二年平盧有紫蟲食禾苖時東北有赤頭鳥
　羣飛食之　開元二十三年榆關有虸蚄蟲延入平
<pb:KR3l0125_WYG_016-8a>
　州界亦有羣雀食之又開元中具州蝗蟲食禾有大
　白鳥數千小白鳥數萬盡食其蟲
大厯八年大鳥見武功羣鳥隨噪之行營將張日芬射
　獲之肉翅狐首四足足有爪廣四尺三寸狀𩔖蝙蝠
　又邠州有白頭鳥乳鴝鵒
王母使者齊郡函山有鳥足青觜赤黄素翼絳顙名王
　母使者昔漢武登此山得玉函長五寸帝下山玉函
　忽化為白鳥飛去世傳山上有王母藥函常令鳥守
<pb:KR3l0125_WYG_016-8b>
　之
吐綬鳥魚復縣南山有鳥大如鴝鵒羽色(一曰/毛)多黑雜
　以黃白頭頰似雉有時吐物長數寸丹彩彪炳形色
　𩔖綬因名為吐綬鳥又食必蓄嗉臆前大如斗慮觸
　其嗉行毎逺草木故一名避株鳥
鸛鷒一名&KR2432;羿形似鵲人射之則銜矢反射人
鸏鵰喙大而句長一尺赤黃色受二升南人以為酒杯
　也
<pb:KR3l0125_WYG_016-9a>
菘節鳥四脚尾似鼠形如雀終南深谷中有之
老&KR0008;秦中山谷間有鳥如梟色青黄肉翅好食煙見人
　輒驚落隱首草穴中常露身其聲如嬰兒啼名老&KR0008;
柴蒿京之近山有柴蒿鳥頭有冠如戴勝大若野鷄
兜兜鳥其聲自號正月以後作聲至五月節不知所在
　其形似鴝鵒
蝦蟆䕶南山下有鳥名蝦蟆䕶多在田中頭有冠色蒼
　足赤形似鷺
<pb:KR3l0125_WYG_016-9b>
夜行遊女一曰天帝女一名釣星夜飛晝隱如鬼神衣
　毛為飛鳥脱毛為婦人無子喜取人子胸前有乳凡
　人飴小兒不可露處小兒衣亦不可露曬毛落衣中
　當為鳥&KR1090;或以血㸃其衣為誌或言產死者所化
鬼車鳥相傳此鳥昔有十首能收人魂一首為犬所噬
　秦中天陰有時有聲聲如力車鳴或言是水鷄過也
白澤圖謂之蒼鸆帝嚳書謂之逆鶬夫子子夏所見寳
　厯中國子四門助教史迥語成式嘗見裴瑜所注爾
<pb:KR3l0125_WYG_016-10a>
　雅言鶬麋鴰是九頭鳥也
細鳥漢武時畢勒國獻細鳥以方尺玉為籠數百頭狀
　如蠅聲如鴻鵠此國以候日因名候日蟲集宫人衣
　輒蒙愛幸
嗽金鳥出昆明國形如雀色黄常翶翔於海上魏明帝
　時其國來獻此鳥飴以真珠及龜腦常吐金屑如粟
　鑄之乃為器服宫人爭以鳥所吐金為釵珥謂之辟
　寒金以鳥不畏寒也宫人相嘲弄曰不服辟寒金郍
<pb:KR3l0125_WYG_016-10b>
　得帝王心不服辟寒鈿郍得帝王憐
背明鳥吳時越巂之南獻背明鳥形如鶴止不向明巢
　必對北其聲百變
岢嵐鳥出河西赤塢鎮狀似烏而大飛翔於陣上多不
　利
鷫鸘狀如鷰稍大足短趾似鼠未嘗見下地常止林中
　偶失勢控地不能自振及舉上凌青霄出涼州
鵴鳥武州縣合火山山上有鵴鳥形類烏觜赤如丹一
<pb:KR3l0125_WYG_016-11a>
　名赤觜鳥亦曰阿鵴鳥
訓狐惡鳥也鳴則後竅應之
百勞博勞也相傳伯竒所化取其所&KR0191;枝鞭小兒能令
　速語南人母繼有娠乳兒病如瘧唯鵙毛治之
　　毛篇
師子釋氏書言師子筋為絃鼓之衆絃皆絶　西域有
　黑師子捧師子　集賢校理張希復言舊有師子尾
　拂夏月蠅蚋不敢集其上
<pb:KR3l0125_WYG_016-11b>
舊説蘇合香師子糞也
𧰼舊説𧰼性久識見其子皮必泣一枚重千斤
釋氏書言𧰼七牙拄地六牙牙生理必因雷聲
又言龍𧰼六十歲骨方足今荆地𧰼色黑兩牙江猪也
　　咸亨二年周澄國遣使上表言訶伽國有白𧰼首
　垂四牙身運五足𧰼之所在其土必豐以水洗牙飲
　之愈疾請發兵迎取　𧰼膽隨四時在四腿春在前
　左夏在前右如龜無定體也鼻端有爪可拾針肉有
<pb:KR3l0125_WYG_016-12a>
　十二般唯鼻是其本肉　陶貞白言夏月合藥宜置
　𧰼牙於藥旁南人言𧰼妬惡犬聲獵者裹糧登高樹
　搆熊巢伺之有羣𧰼過則為犬聲悉舉鼻吼呌循守
　不復去或經五六日困倒其下因潛煞之耳後有穴
　薄如鼓皮一刺而斃胷前小横骨灰之酒服令人能
　浮水出沒食其肉令人體重　古訓言𧰼孕五歲始
　生
虎交而月暈仙人鄭思逺常騎虎故人許隱齒痛求治
<pb:KR3l0125_WYG_016-12b>
　鄭曰唯得虎鬚及熱挿齒間即愈鄭為㧞數莖與之
　因知虎鬚治齒也　虎殺人能令屍起自解衣方食
　之虎威如乙字長一寸在脇兩旁皮内尾端亦有之
　佩之臨官佳無官人所媢嫉　虎夜視一目放光一
　目看物獵人候而射之光墜入地成白石主小兒驚
馬虜中䕶蘭馬五白馬也亦曰玉面諳真馬十三歲馬
　也以十三歲已下可以留種舊種馬戎馬八尺田馬
　七尺駑馬六尺　瓜州飼馬以薲草沙州以茨萁涼
<pb:KR3l0125_WYG_016-13a>
　州以㪍突渾蜀以稗草以蘿蔔根飼馬馬肥安比飼
　馬以沙蓬根針　大食國馬解人語　悉怛國怛幹
　國出好馬　馬四歲兩齒至二十歲齒盡平　體名
　有輸鼠外鳬烏頭龍翅虎口　豬槽飼馬石灰泥槽
　汗而繫門三事落駒　迴毛在頸白馬黑馬鞍下腋
　下迴毛右脅白毛左右後足白　馬四足黑目下横
　毛黄馬白喙旋毛在吻後汗溝上通尾本目赤睫亂
　及反睫白馬黑目目白郤視並不可騎夜眼名附蟬
<pb:KR3l0125_WYG_016-13b>
　尸肝名懸熢亦曰雞舌綠袟方言以地黄甘草噉五
　十歲生三駒
牛北人牛瘦者多以蛇灌鼻口則為獨肝水牛有獨肝
　者殺人逆賊李希烈食之而死　相牛法岐胡有夀
　膺匡欲廣毫筋欲横蹄後筋也常有聲有黄也角冷
　有病旋毛在珠泉無夀睫亂觸人銜烏角偏妨主毛
　少骨多有力溺射前良牛也疎肋難養三歲二齒四
　嵗四齒五歲六齒六歲以後毎一年接脊骨一節
<pb:KR3l0125_WYG_016-14a>
寗公所飰牛陰虹属頸陰虹雙筋自尾属頸也
北方之先索國有泥師都二妻生四子一子化為鴻遂
　委三子謂曰爾可從古旃古旃牛也三子因隨牛牛
　所糞悉成肉酪　太原縣北有銀牛山漢建武二十
　一年有人騎白牛蹊人田田父訶詰之乃曰吾北海
　使將看天子登封遂乘牛上山田父尋至山上唯見
　牛跡遺糞皆為銀也明年世祖封禪
鹿虞部郎中陸紹弟為盧氏縣尉嘗觀獵人獵忽遇鹿
<pb:KR3l0125_WYG_016-14b>
　五六頭臨澗見人不驚毛班如畫陸怪獵人不射問
　之獵者言此仙鹿也射之不能傷且復不利陸不信
　强之獵者不得已一發矢鹿帶箭而去及返射者墜
　崖折左足
南康記云合浦有鹿額上戴科藤一枝四條直上各一
　丈
犀之通天者必惡影常飲濁水當其溺時人趂不復移
　足角之理形似百物或云犀角通者是其病然其理
<pb:KR3l0125_WYG_016-15a>
　有倒揷正揷腰鼓揷倒者一半已下通正者一半已
　上通腰鼓者中斷不通故波斯謂牙為白暗犀為黑
　暗成式門下醫人吳士臯嘗職于南海郡見舶主説
　本國取犀先於山路多植木如狙栻云犀前脚直常
　倚木而息木欄折則不能起犀牛一名奴角有鴆處
　必有犀也犀三毛一孔劉孝標言犀墮角埋之以假
　角易之
駞性羞木蘭篇明駞千里脚多誤作鳴字駞卧腹不帖
<pb:KR3l0125_WYG_016-15b>
　地屈足漏明則行千里
天鐵熊高宗時加(一曰/伽)毗葉國獻天鐵熊擒白𧰼師子
狼大如狗蒼色作聲諸竅皆沸䏶中筋大如鴨卵有犯
　盜者薰之當令手攣縮或言狼筋如織絡小囊蟲所
　作也狼糞煙直上烽火用之　或言狼狽是兩物狽
　前足絶短毎行常駕於狼腿上狽失狼則不能動故
　世言事乖者稱狼狽　臨濟郡西有狼塚近世曾有
　人獨行於野遇狼數十頭其人窘急遂登草積上有
<pb:KR3l0125_WYG_016-16a>
　兩狼乃入穴中負出一老狼老狼至以口㧞數莖草
　羣狼遂竟㧞之積將崩遇獵者救之而免其人相率
　掘此塜得狼百餘頭殺之疑老狼即狽也
貊澤大如犬其膏宣利以手所承及於銅鐵瓦器中貯
　悉透以骨盛則不漏
狤&KR2077;徼外勃樊州熏陸香所出也如楓脂狤&KR2077;好啖之
　大者重十斤狀似獺其頭身四支了無毛唯從鼻上
　竟脊至尾有青毛廣一寸長三四分獵得者斫刺不
<pb:KR3l0125_WYG_016-16b>
　傷積薪焚之不死乃大杖擊之骨碎乃死
黄𦝫一名唐已人見之不祥俗相傳食虎
香貍取其水道連囊以酒澆乾之其氣如真麝
耶希有鹿兩頭食毒草是其胎矢也夷謂鹿為耶矢為
　希
&KR0008;似黄狗圊有常處若行逺不及其家(一云/處)則以草塞
　其尻
猳&KR0008;蜀西南髙山土有物如猴狀長七尺名猳&KR0008;一曰
<pb:KR3l0125_WYG_016-17a>
　馬化好竊人妻多時形皆類之盡姓楊蜀中姓楊者
　往往玃爪
狒狒飲其血可以見鬼力負千斤笑輒上吻掩額狀如
　獼猴作人言如鳥聲能知生死血可染緋髮可為髲
　舊説反踵獵者言無膝睡常以物宋建武髙城郡進
　雌雄二頭
在子者鼈身人首炙之以藿則鳴曰在子
大尾羊康居出大尾羊尾上旁廣重十斤　又僧𤣥奘
<pb:KR3l0125_WYG_016-17b>
　至西域大雪山髙嶺下有一村養羊大如驢　賔國
　出野青羊尾如翠色土人食之
　
　
　
　
　
　酉陽雜俎卷十六

<pb:KR3l0125_WYG_017-1a>
欽定四庫全書
　酉陽雜俎卷十七　　　　唐　段成式　撰
　　廣動植之二
　　鱗介篇
龍頭上有一物如博山形名尺木龍無尺木不能昇天
井魚井魚腦有穴毎翕水輒於腦穴蹙出如飛泉散落
　海中舟人竟以空器貯之海水鹹苦經魚腦穴出反
　淡如泉水焉成式見梵僧菩提勝説
<pb:KR3l0125_WYG_017-1b>
異魚東海漁人言近獲魚長五六尺腸胃成胡鹿刀槊
　之狀或號秦皇魚
鯉脊中鱗一道毎鱗有小黑㸃大小皆三十六鱗國朝
　律取得鯉魚即宜放仍不得喫號赤鯶公賣者杖六
　十言鯉為李也
黄魚蜀中毎殺黄魚天必隂雨
烏賊舊説名河伯度(一曰/從)事小吏遇大魚輒放墨方數
　尺以混其身江東人或取墨書契以脱人財物書跡
<pb:KR3l0125_WYG_017-2a>
　如淡墨逾年字消唯空紙耳海人言昔秦皇東遊弃
　筭袋於海化為此魚形如筭袋兩帶極長一説烏賊
　有矴遇風則蚪前一鬚下矴
&KR1515;魚凡諸魚欲産&KR1515;魚輒䑛其腹世謂之衆魚之生母
䱜魚章安縣出出入䱜腹子朝出索食暮入母腹腹中
　容四子頰赤如金甚健網不能制俗呼為河伯健兒
鮫魚鮫子驚則入母腹中
馬頭魚𧰼浦有魚色黑長五丈餘頭如馬伺人入水食人
<pb:KR3l0125_WYG_017-2b>
印魚長一尺三寸額上四方如印有字諸大魚應死者
　先以印封之
石班魚僧行儒言建州有石班魚好與蛇交南中多隔
　蜂窠大如壺常羣螫人土人取石班魚就蜂樹側炙
　之標於竿上向日令魚影落其窠上須臾有鳥大如
　鷰數百互擊其窠窠碎落如葉蜂亦全盡
鯢魚如鮎四足長尾能上樹天旱輒含水上山以草葉
　覆身張口鳥來飲水因吸食之聲如小兒峽中人食
<pb:KR3l0125_WYG_017-3a>
　之先縛於樹鞭之身上白汗出如構汁此方可食不
　爾有毒
鱟雌常負雄而行漁者必得其雙南人列肆賣之雄者
　少肉舊説過海輒相負於背高尺餘如帆乘風遊行
　今鱟殻上有一物髙七八寸如石珊瑚俗呼為鱟帆
　成式荆州嘗得一枚至今閩嶺重鱟子醬鱟十二足
　殻可為冠次於白角南人取其尾為小如意也
飛魚朗山浪水有魚長一尺能飛飛即凌雲空息即歸
<pb:KR3l0125_WYG_017-3b>
　潭底
溫泉中魚南人隨溪有三亭城城下溫泉中生小魚
羊頭魚周陵溪溪中有魚其頭似羊俗呼為羊頭魚豐
　肉少骨殊美於餘魚
䱰魚濟南郡東北有䱰坑傳言魏景明中有人穿井得
　魚大如鏡其夜河水溢入此坑坑中居人皆為䱰魚
　焉
瑇瑁蟲不再交者虎鴛與瑇瑁也
<pb:KR3l0125_WYG_017-4a>
螺蚌鸚鵡螺如鸚鵡見之者凶蚌當雷聲則㾭(一曰/痢)
蟹八月腹中有芒芒真稻芒也長寸許向東輸與海神
　未輸不可食
善苑國出百足蟹長九尺四螯煎為膠謂之螯膠勝鳯
　喙膠也
平原郡貢糖蟹採於河間界毎年生貢斵冰火照懸老
　犬肉蟹覺老犬肉即浮因取之一枚直百金以氊蜜
　束於驛馬馳至於京
<pb:KR3l0125_WYG_017-4b>
蝤蛑大者長尺餘兩螯至强八月能與虎鬭虎不如隨
　大潮退殻一退一長
奔䱐奔䱐一名瀱非魚非蛟大如船長二三丈色如鮎
　有兩乳在腹下雄雌陰陽類人取其子著岸上聲如
　嬰兒啼頂上有孔通頭氣出嚇嚇作聲必大風行者
　以為候相傳懶婦所化煞一頭得膏三四斛取之燒
　燈照讀書紡績輒暗照歡樂之處則明
係臂如龜入海捕之人必先祭又陳所取之數則自出
<pb:KR3l0125_WYG_017-5a>
　因取之若不信則風波覆船
蛤䖽候風雨能以殻為翅飛
擁劎一螯極小以大者鬭小者食
寄居殻似蝸一頭小蟹一頭螺蛤也寄在殻間常候蝸
　(一曰/螺)開出食螺欲合遽入殻中
牡蠣言牡非謂雄也介蟲中唯牡蠣是鹹水結成也
玉珧似蚌長二寸廣五寸殻中柱炙之如牛頭胘項
數丸形似蟛蜞竟取土各作丸丸數滿三百而潮至一
<pb:KR3l0125_WYG_017-5b>
　曰沙丸
千人捏形似蟹大如錢殻甚固壯夫極力捏之不死俗
　言千人捏不死因名焉
　　蟲篇
蟬未脱時名復育相傳言蛣&KR0921;所化秀才韋翾(一曰/翻)庄
　在杜曲嘗冬中掘樹根見復育附於朽處怪之村人
　言蟬固朽木所化也翾因剖一視之腹中猶實爛木
蝶白蛺蝶尺蠖蠒所化也秀才顧非熊少時嘗見鬱栖
<pb:KR3l0125_WYG_017-6a>
　中壊綠裙幅旋化為蝶工部員外郎張周封言百合
　花合之泥其隟經宿化為大胡蝶
蟻秦中多巨黑蟻好鬭俗呼為馬蟻次有色淺赤者細
　蟻中有黑者遲鈍力舉等身鐵有淺黄者最有兼弱
　之智成式兒戲時嘗以&KR0068;刺標蠅寘其來路此蟻觸
　之而返或去穴一尺或數寸纔入穴中者如索而出
　疑有聲而相召也其行毎六七有大首者間之整若
　隊伍至徙蠅時大首者或翼或殿如備異蟻狀也
<pb:KR3l0125_WYG_017-6b>
　元和中假居在長興里庭有一穴蟻形狀大如次淺
　赤者而色正黑腰節微赤首鋭足高走最輕迅毎生
　致蠖及小魚(一曰/虫)入穴輙壞垤窒穴蓋防其逸也自
　後徙居數處更不復見此　山人程宗乂(一曰/文)云程
　執恭在易定野中蟻樓三尺餘
蜘蛛道士許𧰼之言以盆覆寒食飯於暗室地上入夏
　悉化為蜘蛛
吳公綏安縣多吳公大者兔尋能以氣吸兔(一云大者/能以氣吸)
<pb:KR3l0125_WYG_017-7a>
　(兔/)小者吸蜥蜴相去三四尺骨肉自消
蠮螉成式書齋多此蟲蓋好窠於書卷也或在筆管中
　祝聲可聽有時開卷視之悉是小蜘蛛大如蠅虎旋
　以泥隔之時方知不獨負桑蟲也
顚當成式書齋前毎雨後多顚當窠(俗人/所呼)深如蚓穴網
　絲其中土蓋與地平大如榆莢常仰桿其蓋伺蠅蠖
　過輒翻蓋捕之纔入復閉與地一色並無絲隙可尋
　也其形似蜘蛛(如牆角亂/緺中者)爾雅謂之王蛈蜴鬼谷子
<pb:KR3l0125_WYG_017-7b>
　謂之蛈母秦中兒童戲曰顚當顚當牢守門蠮螉冦
　汝無處奔
蠅長安秋多蠅成式蠧書常日讀百家五卷頗為所擾
　觸睫隱字敺不能已偶拂殺一焉細視之翼甚似蜩
　冠甚似蜂性察於腐嗜於酒肉按理首翼其類有蒼
　者聲雄壯負金者聲清聒其聲在翼也青者能敗物
　巨者首如火或曰大麻蠅茅根所化也
壁魚補闕張周封言嘗見壁上白瓜子化為白魚因知
<pb:KR3l0125_WYG_017-8a>
　列子言朽瓜為魚之義
蛣蜣草中有蛣蜣樹
天牛蟲黑甲蟲也長安夏中此蟲或出於離壁間必雨
　成式七度驗之皆應
異蟲溫㑹在江州與賔客看打魚漁子一人忽上岸狂
　走溫問之但反手指背不能語漁者色黑細視之有
　物如黄葉大尺餘眼遍其上齧不可取溫令燒之落
　毎對一眼底有觜如釘漁子出血數升而死莫有識
<pb:KR3l0125_WYG_017-8b>
　者
冷虵申王有肉疾腹垂至骭毎出則以百練束之至暑
　月常鼾息不可過𤣥宗詔南方取冷虵二條賜之虵
　長數尺色白不螫人執之冷如握冰申王腹有數約
　夏月寘於約中不復覺煩暑
異蜂有蜂如蠟蜂稍大飛勁疾好圓裁樹葉卷入木竅
　及壁罅中作窠成式常發壁尋之毎葉卷中實以不
　潔或云將化為蜜也
<pb:KR3l0125_WYG_017-9a>
白蜂窠成式脩竹里私第菓園數畝壬戌年有蜂如麻
　子蜂膠土為窠於庭前簷大如雞卵色正白可愛家
　弟惡而壞之其冬果釁鍾手足南史言宋明帝惡言
　白問金樓子言子婚日疾風雪下幃幕變白以為不
　祥抑知俗忌白久矣
毒蜂嶺南有毒菌夜明經雨而腐化為巨蜂黑色喙若
　鋸長三分餘夜入人耳鼻中斷人心繫
竹蜜蜂蜀中有竹蜜蜂好於野竹上結窠窠大如雞子
<pb:KR3l0125_WYG_017-9b>
　有蔕長尺許窠與蜜並紺色可愛甘倍於常蜜
水蛆南中水磎澗中多有蛆長寸餘色黑夏深變為䖟
　螫人甚毒
水蟲𧰼浦其川渚有水蟲攅水食船數十日船壞蟲甚
　㣲細抱槍水蟲也形如蛣蜣稍大腹下有刺似槍如
　&KR0068;針螫人有毒
負子水蟲也有子多負之
避役南中名避役一曰十二辰蟲狀似蛇醫脚長色青
<pb:KR3l0125_WYG_017-10a>
　赤肉鬛暑月時見於籬壁間俗云見者多稱意事其
　首倐忽更變為十二辰狀成式再從兄鄩嘗觀之
食膠蟲夏月食松膠前脚𫝊之後脚聶之内之&KR2385;中
&KR1874;&KR1599;形如蟬其子如蝦著草葉得其子則母飛來就之
　煎食辛而美
竈馬狀如促織稍大脚長好穴於竈側俗言竈有馬足
　食之兆
謝豹虢州有蟲名謝豹常在深土中司馬裴沈子常掘
<pb:KR3l0125_WYG_017-10b>
　坑獲之小類蝦蟇而圓如毬見人以前兩脚交覆首
　如羞狀能穴地如鼢鼠頃刻深數尺或出地聽謝豹
　鳥聲則腦裂而死俗因名之
碎車蟲狀如唧聊蒼色好棲高樹上其聲如人吟嘯終
　南有之　一本云滄州俗呼為搔前太原有大而黑
　者聲與唧聊碎車别俗呼為沒鹽蟲也
度古似書帶色類蚓長二尺餘首如鏟背上有黑黄襕
　稍觸則斷嘗趂蚓蚓不復動乃上蚓掩之良久蚓化
<pb:KR3l0125_WYG_017-11a>
　惟腹泥如涎有毒雞喫輒死俗呼土蠱
雷蜞大如蚓以物觸之乃蹙縮圓轉若鞠良久引首鞠
　形漸小後如蚓焉或云齧人毒甚
矛蛇頭鼈身入水緣樹木生嶺南南人謂之矛膏至利
　銅瓦器貯浸出惟雞卵殻盛之不漏主腫毒
藍虵首有大毒尾能解毒出梧州陳家洞南人以首合
　毒藥謂之藍藥藥人立死取尾為腊反解毒藥
蚺虵長十丈常吞鹿消盡乃繞樹出骨養創時肪腴甚
<pb:KR3l0125_WYG_017-11b>
　美或以婦人衣投之則蟠而不起其膽上旬近頭中
　旬在心下旬近尾
蝎鼠負蟲巨者多化為蝎蝎子多負於背成式嘗見一
　蝎負十餘子子色猶白纔如稻粒成式嘗見張希復
　言陳州古倉有蝎形如錢螫人必死江南舊無蝎開
　元初嘗有一主簿竹筒盛過江至今江南往往亦有
　俗呼為主簿蟲蝎常為蝸所食以跡規之蝎不復去
　舊説過滿百為蝎所螫蝎前謂之螫後謂之蠆
<pb:KR3l0125_WYG_017-12a>
蝨舊説蝨蟲飲赤龍所浴水則愈蝨惡水銀人有病蝨
　者雖香衣沐浴不得已道士崔白言荆州秀才張告
　嘗捫得兩頭蝨有草生山足濕處葉如百合對葉獨
　莖莖㣲赤高一二尺名蝨建草能去蟣蝨有水竹葉
　如竹生水中短小亦治蝨
蝗荆州有帛師號法通本安西人少於東天竺出家言
　蝗蟲腹下有梵字或自天下來者乃忉利天梵天來
　者西域驗其字作木天壇法禳之今蝗蟲首有王字
<pb:KR3l0125_WYG_017-12b>
　固自不可曉或言魚子變近之矣舊言蟲食穀者部
　吏所致侵漁百姓則蟲食穀蟲身黑頭赤武吏也頭
　黑身赤儒吏也
野狐鼻涕螵蛸也俗呼為野狐鼻涕
　
　
　
　酉陽雜俎卷十七

<pb:KR3l0125_WYG_018-1a>
欽定四庫全書
　酉陽雜俎卷十八　　　　唐　段成式　撰
　　廣動植之三
　　木篇
松今言兩粒五粒粒當言鬛成式脩竹里私第大堂前
　有五鬛松兩根大纔如椀甲子年結實味如新羅南
　詔者不别五鬛松皮不鱗中使仇士良水磑亭子在
　城東有兩鬛皮不鱗者又有七鬛者不知自何而得
<pb:KR3l0125_WYG_018-1b>
　俗謂孔雀松三鬛松也松命根遇石則偃蓋不必千
　年也
竹竹花曰獲(一曰/覆)死曰䈙六十年一易根則結實枯死
䈄墮竹大如脚指腹中白幕蘭(一曰/闌)隔狀如濕麫將成
　竹而筒皮未落輒有細蟲齧之隕籜後蟲齧處成赤
　跡似繡畫可愛
棘竹一名芭竹節皆有刺數十莖為叢南夷種以為城
　卒不可攻或自崩根出大如酒瓮縱横相承狀如繰
<pb:KR3l0125_WYG_018-2a>
　車食之落人齒
筋竹南方以為矛筍未成時堪為弩絃
百葉竹一枝百葉有毒
竹譜竹類有三十九
慈竹夏月經雨滴汁下地生蓐似鹿角色白食之已痢
　也
異木大厯中成都百姓郭逺因樵獲瑞木一莖理成字
　曰天下太平詔藏于袐閣
<pb:KR3l0125_WYG_018-2b>
京西持國寺寺前有槐樹數株金監買一株令所使巧
　工解之及入内迴工言木無他異金大嗟惋令膠之
　曰此不堪矣但使爾知予工也乃别理解之毎片一
　天王塔㦸成就　都官陳修古員外言西川一縣不
　記名吏因換獄卒木薪之天尊形像存焉
異樹婁約居常山椐禪座有一野嫗手持一樹植之於
　庭言此是蜻蜓樹歲久芬芳鬱茂有一鳥身赤尾長
　常止息其上
<pb:KR3l0125_WYG_018-3a>
異果贍披國有人牧羊千百餘頭有一羊離羣忽失所
　在至暮方歸形色鳴吼異常羣羊異(一曰/長)之明日遂
　獨行主因隨之入一穴行五六里豁然明朗花木皆
　非人間所有羊於一處食草草不可識有果作黄金
　色牧羊人竊一將還為鬼所奪又一日復往取此果
　至穴鬼復欲奪其人急吞之身遂暴長頭纔出身塞
　於穴數日化為石也
甘子天寶十年上謂宰臣曰近日於宫内種甘子數株
<pb:KR3l0125_WYG_018-3b>
　今秋結實一百五十顆與江南蜀道所進不異宰臣
　賀表曰雨露所均混天區而齊被草木有性憑地氣
　而潛通故得資江外之珍果為禁中之華實相傳𤣥
　宗幸蜀年羅浮甘子不實嶺南有蟻大於秦中馬蟻
　結窠於甘樹甘實時常循其上故甘皮薄而滑往往
　甘實在其窠中冬深取之味數倍於常者
樟木江東人多取為船船有與蛟龍鬭者
石榴一名丹若梁大同中東州後堂石榴皆生雙子南
<pb:KR3l0125_WYG_018-4a>
　詔石榴子大皮薄如藤紙味絶於洛中　石榴甜者
　謂之天漿能已乳石毒
柿俗謂柿樹有七絶一夀二多陰三無鳥巢四無蟲五
　霜葉可翫六嘉實七落葉肥大
漢帝杏濟南郡之東南有分流山山上多杏大如梨黄
　如橘土人謂之漢帝杏亦曰金杏
脂衣柰漢時紫柰大如升核紫花青硏之有汁如漆或
　著衣不可浣也
<pb:KR3l0125_WYG_018-4b>
仙人棗晉時大倉南有翟泉泉西有華林園園有仙人
　&KR0037;長五寸核細如針
楷孔子墓上特多楷木
梔子諸花少六出者唯梔子花六出陶貞白言梔子翦
　花六出刻房七道其花香甚相傳即西域薝蔔花也
仙桃出郴州蘇耽仙壇有人至心祈之輒落壇上或至
　五六顆形似石塊赤黄色破之如有核三重研飲之
　愈衆疾尤治邪氣
<pb:KR3l0125_WYG_018-5a>
娑羅巴陵有寺僧房牀下忽生一木隨伐隨長外國僧
　見曰此娑羅也元嘉初出一花如蓮天寳初安西道
　進娑羅枝狀言臣所管四鎮有㧞汗郍最為密近木
　有娑羅樹特為竒絶不庇凡草不止惡禽聳幹無慚
　於松栝成陰不愧於桃李近差官㧞汗郍使令採得
　前件樹枝二百莖如得託根長樂擢頴建章布葉垂
　陰隣月中之丹桂連枝接影對天上之白榆
赤白檉出涼州大者為炭復(一曰/傷)人(一曰/入)以灰汁可以煮
<pb:KR3l0125_WYG_018-5b>
　銅為銀
仙樹祁連山上有仙樹實行旅得之止饑渴一名四味
　木其實如&KR0037;以竹刀剖則甘鐵刀剖則苦木刀剖則
　酸蘆刀剖則辛
木五香根栴檀節沈花雞舌葉藿膠薰陸
椒可以來水銀茱萸氣好上椒氣好下
構穀田久廢必生構葉有瓣曰楮無曰構
黄楊木性難長世重黄楊以無火或曰以水試之沈則
<pb:KR3l0125_WYG_018-6a>
　無火取此木必以陰晦夜無一星則伐之為枕不裂
我在鄴遂大得蒲萄竒有滋味陳昭曰作何形狀徐君
　房曰有類軟&KR0037;信曰君殊不體物可得言似生荔枝
　魏肇師曰魏武有言末夏涉秋尚有餘暑酒醉宿酲
　掩露而食甘而不飴酸而不酢道之固以流味稱竒
　况親食之者瑾曰此物實出於大宛張騫所致有黄
　白黑三種成熟之時子實逼側星編珠聚西域多釀
　以為酒毎來歲貢在漢西京似亦不少杜陵田五十
<pb:KR3l0125_WYG_018-6b>
　畝中有蒲萄百樹今在京兆非直止禁林也信曰乃
　園種户植接蔭連架昭曰其味何如橘柚信曰津液
　竒勝芬芳減之瑾曰金衣素裹厥包錫貢向齒自消
　良應不及
貝丘之南有蒲萄谷谷中蒲萄可就其所食之或有取
　歸者即失道世言王母蒲萄也天寳中沙門曇霄因
　遊諸岳至此谷得蒲萄食之又見枯蔓堪為杖大如
　指五尺餘持還本寺植之遂活長高數仞蔭地幅員
<pb:KR3l0125_WYG_018-7a>
　十丈仰觀若帷蓋焉其房實磊落紫瑩如墜時人號
　為草龍珠帳
凌霄花中露水損人目
松槙即鍾藤也葉大晉安人以為盤
侯騷蔓生子如雞卵既甘且冷輕身消酒廣志言因王
　太僕所獻
蠡薺子如彈丸魏武帝常啖之
酒杯藤大如臂花堅可酌酒實大如指食之消酒
<pb:KR3l0125_WYG_018-7b>
白柰出涼州野豬澤大如兔頭
菩提樹出摩伽陀國在摩訶菩提寺蓋釋迦如來成道
　時樹一名思惟樹莖幹黄白枝葉青翠經冬不凋至
　佛入滅日變色凋落過已還生至此日國王人民大
　作佛事收葉而歸以為瑞也樹高四百尺已下有銀
　塔周迴繞之彼國人四時常焚香散花繞樹作禮唐
　貞觀中頻遣使往於寺設供并施袈裟至顯慶五年
　於寺立碑以紀聖徳此樹梵名有二一曰賔橃梨(一/曰)
<pb:KR3l0125_WYG_018-8a>
　(梨/娑)力叉二曰阿濕曷咃婆(一曰/娑)力叉西域記謂之卑
　鉢羅以佛於其下成道即以道為稱故號菩提婆(一/曰)
　(娑/)力叉漢翻為樹昔中天無憂王翦伐之令事火婆
　羅門積薪焚焉熾熖中忽生兩樹無憂王因懺悔號
　灰菩提樹遂周以石垣至賞設迦至(一曰/王)復掘之至
　泉其根不絶坑火焚之溉以甘蔗汁欲其燋爛後摩
　竭陁國滿曹王無憂之曾孫也乃以千牛乳澆之信
　宿樹生故舊更增石垣高二丈四尺𤣥奘至西域見
<pb:KR3l0125_WYG_018-8b>
　樹出垣上二丈餘
貝多出摩伽陀國長六七丈經冬不凋此樹有三種一
　者多羅娑(一曰/婆)力叉貝多二者多梨婆(一曰/娑)力叉貝
　多三者部婆(一曰/娑)力义多羅梨(一曰多/梨貝多)並書其葉部
　闍一色取其皮書之貝多是梵語漢翻為葉貝多婆
　(一曰/娑)力叉者漢言葉樹也西域經書用此三種皮葉
　若能保䕶亦得五六百年
嵩山記稱嵩高等中有思惟樹即貝多也
<pb:KR3l0125_WYG_018-9a>
釋氏有貝多樹下思惟經顧徽廣州記稱貝多葉似枇
　杷並謬
交趾近出貝多枝彈材中第一
龍腦香樹出婆利國婆利呼為固不婆律亦出波斯國
　樹高八九丈大可六七圍葉圓而背白無花實其樹
　有肥有瘦瘦者有婆律膏香一曰瘦者出龍腦香肥
　者出婆律膏也在木心中斷其樹劈取之膏於樹端
　流出斫樹作坎而承之入藥用别有法
<pb:KR3l0125_WYG_018-9b>
安息香樹出波斯國波斯呼為辟邪樹長三丈皮色黄
　黑葉有四角經寒不凋二月開花黄色花心㣲碧不
　結實刻其樹皮其膠如飴名安息香六七月堅凝乃
　取之燒通神明辟衆惡
無石子出波斯國波斯呼為摩賊樹長六七丈圍八九
　尺葉似桃葉而長三月開花白色花心㣲紅子圓如
　彈丸初青熟乃黄白蟲食成孔者正熟皮無孔者入
　藥用其樹一年生無石子一年生䟦屢子大如指長
<pb:KR3l0125_WYG_018-10a>
　三寸上有殻中仁如栗黄可噉
紫䤵樹出真臘國真臘國呼為勒佉亦出波斯國樹長
　一丈枝條鬱茂葉似橘經冬而凋三月開花白色不
　結子天大霧露及雨沾濡其樹枝條即出紫䤵波斯
　國使烏海及沙利深所説並同真臘國使折衝都尉
　沙門施沙尼㧞陁言蟻運土於樹端作窠蟻壤得雨
　露凝結而成紫䤵崑崙國者善波斯國者次之
阿魏出伽闍郍國即北天竺也伽闍郍呼為形虞亦出
<pb:KR3l0125_WYG_018-10b>
　波斯國波斯國呼為阿虞截樹長八九丈皮色青黄
　三月生葉葉似鼠耳無花實斷其枝汁出如飴久乃
　堅凝名阿魏拂林國僧彎所説同摩伽陁國僧提婆
　言取其汁如米豆屑合成阿魏
婆郍娑樹出波斯國亦出拂林呼為阿蔀嚲樹長五六
　丈皮色青綠葉極光淨冬夏不凋無花結實其實從
　樹莖出大如冬瓜有殻裹之殻上有刺瓤至甘甜可
　食核大如棗一實有數百枚核中仁如栗黄炒食甚
<pb:KR3l0125_WYG_018-11a>
　美
波斯棗出波斯國波斯國呼為窟莽樹長三四丈圍五
　六尺葉似土藤不凋二月生花狀如蕉花有兩甲漸
　漸開罅中有十餘房子長二寸黄白色有核熟則子
　黑狀類乾棗味甘如飴可食
偏桃出波斯國波斯國呼為婆淡樹長五六丈圍四五
　尺葉似桃而濶大三月開花白色花落結實狀如桃
　子而形偏故謂之偏桃其肉苦澁不可噉核中仁甘
<pb:KR3l0125_WYG_018-11b>
　甜西域諸國並珍之
槃砮穡樹出波斯國亦出拂林國拂林呼為羣漢樹長
　三丈圍四五尺葉似細榕經寒不凋花似橘白色子
　綠大如酸棗其味甜膩可食西域人壓為油以塗身
　可去風痒
齊暾樹出波斯國亦出拂林國拂林呼為齊&KR3647;(音湯/兮反)樹
　長二三丈皮青白花似柚極芳香子似楊桃五月熟
　西域人壓為油以煑餅菓如中國之用巨勝也
<pb:KR3l0125_WYG_018-12a>
胡椒出摩伽陁國呼為昧履支其苗蔓生極柔弱葉長
　寸半有細條與葉齊條上結子兩兩相對其葉晨開
　暮合合則裹其子於葉中形似漢椒至辛辣六月採
　今人作胡盤肉食皆用之
白荳&KR0371;出伽古羅國呼為多骨形如芭蕉葉似杜若長
　八九尺冬夏不凋花淺黄色子作朶如蒲萄其子初
　出微青熟則變白七月採
蓽撥出摩伽陁國呼為蓽撥梨拂林國呼為阿梨訶咃
<pb:KR3l0125_WYG_018-12b>
　苖長三四尺莖細如箸葉似戢葉子似桑椹八月採
&KR3738;齊出波斯國拂林呼為頇勃梨咃長一丈餘圍一尺
　許皮色青薄而極光淨葉似阿魏毎三葉生於條端
　無花實西域人常八月伐之至臘月更抽新條極滋
　茂若不翦除反枯死七月斷其枝有黄汁其狀如&KR0097;
　㣲有香氣入藥療病
波斯皂莢出波斯國呼為忽野簷黙拂林呼為阿梨去
　伐樹長三四丈圍四五尺葉似构緣而短小經寒不
<pb:KR3l0125_WYG_018-13a>
　凋不花而實其莢長二尺中有隔隔内各有一子大
　如指頭赤色至堅硬中黑如墨甜如飴可噉亦入藥
　用
沒樹出波斯國拂林呼為阿縒長一丈許皮青白色葉
　似槐葉而長花似橘花而大子黑色大如山茱萸其
　味酸甜可食
阿勃參出拂林國長一丈餘皮色青白葉細兩兩相對
　花似蔓菁正黄子似胡椒赤色斫其枝汁如油以塗
<pb:KR3l0125_WYG_018-13b>
　疥癬無不瘥者其油極貴價重於金
㮏祗出拂林國苗長三四尺根大如鴨卵葉似蒜葉中
　心抽條甚長莖端有花六出紅白色花心黄赤不結
　子其草冬生夏死與薺麥相𩔖取其花壓以為油塗
　身除風氣拂林國王及國内貴人皆用之
野悉&KR0097;出拂林國亦出波斯國苗長七八尺葉似梅葉
　四時敷榮其花五出白色不結子花若開時遍野皆
　香與嶺南詹糖相𩔖西域人常採其花壓以為油甚
<pb:KR3l0125_WYG_018-14a>
　香滑
阿驛波斯國呼為阿馹拂林呼為底珍樹長丈四五枝
　葉繁茂葉有五出似椑麻無花而實實赤色𩔖椑子
　味似甘柿一月一熟
　
　
　
　
<pb:KR3l0125_WYG_018-14b>
　
　
　
　
　
　
　
　酉陽雜俎卷十八

<pb:KR3l0125_WYG_019-1a>
欽定四庫全書
　酉陽雜俎卷十九　　　　唐　段成式　撰
　　廣動植𩔖之四
　　草篇
芝天寳初臨川郡人李嘉𦙍所居柱上生芝草形類天
　尊太守張景佚截柱獻之
大厯八年廬江縣紫芝生高一丈五尺　芝𩔖至多參
　成芝斷而可續　夜光芝一株九實實墜地如七寸
<pb:KR3l0125_WYG_019-1b>
　鏡視如牛目茅君種於句曲山　隱辰芝狀如斗以
　屋為節以莖為剛
仙經言穿地六尺以鐶實一枚種之灌以黄水五合以
　土堅築之三年生苗如匏(一曰/刻)實如桃五色名鳯腦
　芝食其實唾地為鳯乘升太極　白符芝大雪而華
　　五德芝如車馬　菌芝如樓　凡學道三十年不
　倦天下金翅鳥銜芝至　羅門山食(一曰/生)石芝得地
　仙
<pb:KR3l0125_WYG_019-2a>
蓮石蓮入水必沈唯煎鹽鹹滷能浮之鴈食之糞落山
　石間百年不壞相傳橡子落水為蓮
苔慈恩寺唐三藏院後簷階開成末有苔狀如苦苣初
　於塼上色如鹽綠輕嫩可愛談論僧義林太和初改
　葬碁法師初開塜香氣襲人側卧塼臺上形如生塼
　上苔厚二寸餘作金色氣如&KR0761;檀
瓦松崔融瓦松賦序曰崇文館瓦松者産於屋霤之下
　謂之木也訪山客而未詳謂之草也驗農皇而罕記
<pb:KR3l0125_WYG_019-2b>
　賦云煌煌特秀狀金芝之產霤歴歴虚懸若星榆之
　種天葩條郁毓根柢連卷間紫苔而裛露凌碧瓦而
　含煙又曰慚魏宫之烏悲恧漢殿之紅蓮崔公學博
　無不該悉豈不知瓦松已有著説乎
博邪在屋曰昔耶在牆曰垣衣廣志謂之蘭香生於久
　屋之瓦魏明帝好之命長安西載箕瓦於洛陽以覆
　屋前代詞人詩中多用昔耶梁簡文帝詠薔&KR0340;曰緣
　階覆碧綺依簷映昔耶或言構木上多松栽土木氣
<pb:KR3l0125_WYG_019-3a>
　洩則瓦生松　大厯中修含元殿有一人投狀請瓦
　且言瓦工唯我所能祖父已嘗瓦此殿矣衆工不服
　因曰若有能瓦畢不生瓦松衆方服焉又有李阿黑
　者亦能治屋布瓦如齒間不通綖亦無瓦松木草瓦
　衣謂之屋遊
瓜惡香香中尤忌麝鄭注太和初赴職河中姬妾百餘
　盡騎香氣數里逆於人鼻是歲自京至河中所過路
　瓜盡死一蔕不獲
<pb:KR3l0125_WYG_019-3b>
芰今人但言菱芰諸解草木書亦不分别唯王安貧武
　陵記言四角三角曰芰兩角曰菱今蘇州折腰菱多
　兩脚成式曽於荆州有僧遺一斗郢城菱三角而無
　傷(一曰/刺)可以節(一曰/挼)莎　芰一名水栗一名薢茩
　漢武昆明池中有浮根菱根出水上葉淪沒波下亦
　曰青水芰𤣥都有菱碧色狀如雞飛名翻雞芰仙人
　鳬伯子常採之
兔絲子多近棘及藋山居者疑二草之氣類也
<pb:KR3l0125_WYG_019-4a>
天名精一曰鹿活草昔青州劉&KR1427;宋元嘉中射一鹿剖
　五藏以此草塞之蹶然而起&KR1427;怪而㧞草復倒如此
　三度&KR1427;宻録此草種之多主傷折俗呼為劉&KR1427;草
牡丹前史中無説處唯謝康樂集中言竹間水際多牡
　丹成式撿隋朝種植法七十卷中初不記説牡丹則
　知隋朝花藥中所無也開元末裴士淹為郎官奉使
　幽冀迴至汾州衆香寺得白牡丹一窠植於長安私
　第天寳中為都下奇賞當時名公有裴給事宅看牡
<pb:KR3l0125_WYG_019-4b>
　丹詩時尋訪未獲一本有詩云長安年少惜春殘爭
　認慈恩紫牡丹别有玉盤承露冷無人起就月中看
　太常博士張嵊嘗見裴通祭酒説又房相有言牡丹
　之㑹琯不預焉至德中馬僕射鎮太原又得紅紫二
　色者移於城中元和初猶少今與戎葵角多少矣
　韓愈侍郎有疎從子侄自江淮來年甚少韓令學院
　中伴子弟子弟悉為凌辱韓知之遂為街西假僧院
　令讀書經旬寺主綱復訴其狂率韓遽令歸且責曰
<pb:KR3l0125_WYG_019-5a>
　市肆賤類營衣食尚有一事長處汝所為如此竟作
　何物侄拜謝徐曰某有一藝恨叔不知因指階前牡
　丹曰叔要此花青紫黄赤唯命也韓大竒之遂給所
　須試之乃竪箔曲尺&KR0210;牡丹叢不令人窺掘窠四面
　深及其根寛容人座唯賫紫鑛輕粉朱紅旦暮治其
　根凡七日乃填坑白其叔曰恨較遲一月時冬初也
　牡丹本紫及花發色白紅歴緣毎朶有一聨詩字色
　紫分明乃是韓出官時詩一韻曰雲横秦嶺家何在
<pb:KR3l0125_WYG_019-5b>
　雪擁藍闗馬不前十四字韓大驚異姪且辭歸江淮
　竟不願仕　興唐寺有牡丹一窠元和中著花一千
　二百朶其色有正暈倒暈淺紅淺紫深紫黄白檀等
　獨無深紅又有花葉中無抺心者重臺花者其花面
　徑七八寸　興善寺素師院牡丹色絶佳元和末一
　枝花合歡　金燈一曰九形花葉不相見俗惡人家
　種之一名無義草　合離根如芋魁有游子十二環
　之相須而生而實不連以氣相属一名獨揺一名離
<pb:KR3l0125_WYG_019-6a>
　母言若土人所食者合呼為赤箭
蜀葵可以緝為布枯時燒作灰藏火火久不滅花有重
　臺者
茄子茄字本蓮莖名革遐反今呼伽未知所自成式因
　就節下食有伽子數蒂偶問工部員外郎張周封伽
　子故事張云一名落蘇事具食療本草此誤作食療
　本草元出拾遺本草成式記得隱侯行園詩云寒瓜
　方卧壠秋菰正滿陂紫茄紛爛熳綠芋鬱參差又一
<pb:KR3l0125_WYG_019-6b>
　名崑崙瓜嶺南茄子宿根成樹高五六尺姚向曾為
　南選使親見之故本草記廣州有慎火樹樹大三四
　圍慎火即景天也俗呼為䕶火草　茄子熟者食之
　厚腸胃動氣發疾根能治竈&KR1023;欲其子繁待其花時
　取葉布於過路以灰規之人踐之子必繁也俗謂之
　嫁茄子僧人多炙之甚美有新羅種者色稍白形如
　雞卵西明寺僧造𤣥(一曰/𤣥造)院中有其種　水經云石
　頭西對蔡浦浦長百里上有大荻浦下有茄子浦
<pb:KR3l0125_WYG_019-7a>
異菌開成元年春成式修竹里私第書齋前有枯紫荆
　數枝蠧折因伐之餘尺許至三年秋枯根上生一菌
　大如斗下布五足頂黄白兩暈綠垂裙如鵝鞴(一曰/鞴)
　高尺餘至午色變黑而死焚之氣如麻香成式嘗置
　香爐於枿臺毎念經門生以為善徴後覽諸志怪南
　齊吳郡褚思莊素奉釋氏眠於渠下短柱是柟木去
　地四尺餘有節大明中忽有一物如芝生於節上黄
　色鮮明漸漸長數尺數日遂成千佛狀面目爪指及
<pb:KR3l0125_WYG_019-7b>
　光相衣服莫不完具如金鍱隱起摩之殊軟常以春
　末生秋末落落時佛形如故但色褐耳至落時其家
　貯之箱中積五年思莊不復住其下亦無他顯盛闔
　門夀考思莊父終九十七兄年七十健如壯年
又梁簡文延香園大同十年竹林吐一芝長八寸頭蓋
　似雞頭實黑色其柄似藕柄内通幹空(一曰柄/幹通空)皮質
　皆純白根下㣲紅雞頭實處似竹節脱之又得脱也
　自節處别生一重如結網羅四面同(一曰/周)可五六寸
<pb:KR3l0125_WYG_019-8a>
　圓繞周匝以罩柄上相逺不相著也其似結網衆目
　輕巧可愛其柄又得脱也驗仙書與威喜芝相類
舞草出雅州獨莖三葉葉如决明一葉在莖端兩葉居
　莖之半相對人或近之歌及抵掌謳曲必動葉如舞
　也
䕶門草常山北草名䕶門寘諸門上夜有人(一曰/物)過輒
　叱之
仙人絛出衡岳無根蔕生石上狀如同心帶三股色綠
<pb:KR3l0125_WYG_019-8b>
　亦不常有
睡蓮南海有睡蓮夜則花低入水屯田韋郎中從事南
　海親見
蔓金苔晉時外國獻蔓金苔縈聚之如雞卵投水中蔓
　延波上光泛鑠日如火亦曰夜明苔
異蒿田在實布之子也大和中嘗過蔡州北路側有草
　如蒿莖大如指其端聚葉似鷦鷯巢在顚折視之葉
　中有小鼠數十纔若皂莢子目猶未開啾啾有聲
<pb:KR3l0125_WYG_019-9a>
&KR0097;草北天竺國出&KR0097;草蔓生大葉秋冬不死因重霜露
　遂成&KR0097;如塞上蓬鹽
老鵶爪籬葉如牛蒡而美子熟時色黑狀如爪籬
鴨舌草生水中似蓴俗呼為鴨舌草
胡蔓草生邕容間叢生花偏如支子稍大不成朶色黄
　白葉稍黑誤食之數日卒飲白鵝鴨血則解或以一
　物投之祝曰我買你食之立死
銅匙草生水中葉如翦刀
<pb:KR3l0125_WYG_019-9b>
水耐冬此草經冬在水不死成式於城南村墅池中有
　之
天芋生終南山中葉如荷而厚
水韭生於水湄狀如韭而葉細長可食
地錢葉圓莖細有蔓生溪澗邊一曰積雪草亦曰連錢
　草
蚍蜉酒草一曰鼠耳𧰼形也亦曰尤心草
盆甑草即牽牛子也結實後斷之狀如盆甑其中有子
<pb:KR3l0125_WYG_019-10a>
　似龜蔓如薯蕷
蔓胡桃出南詔大如扁螺兩隔味如胡桃或言蠻中藤
　子也
油㸃草葉似莙薘毎葉上有黑㸃相對
三白草此草初生不白入夏葉端方白農人候之蒔曰
　三葉白草畢秀矣其葉似薯蕷
落迴(一曰博/落迴)有大毒生江淮山谷中莖葉如麻莖中空
　吹作聲如勃邏迴因名之
<pb:KR3l0125_WYG_019-10b>
蒟蒻根大如椀至秋葉滴露隨滴生苗
鬼皂莢生江南地澤如皂莢高一二尺沐之長髮葉亦
　去衣垢
通脱木如蜱麻生山側花上粉主治惡瘡心空中有瓤
　輕白可愛女工取以飾物
毗尸沙花一名日中金錢花本出外國梁大同二年進
　來中土
左行草使人無情范陽長貢
<pb:KR3l0125_WYG_019-11a>
青草槐龍陽縣禆牛山南有青草槐叢生高尺餘花若
　金燈仲夏花發一本云迄千秋
竹肉江淮有竹肉生竹節上如彈丸味如白雞皆向北
　有大樹雞如桮棬呼為胡孫眼
廬山有石耳性熱
野狐絲庭有草蔓生色白花㣲紅大如粟秦人呼為野
　狐絲
金錢花一云本出外國梁大同二年進來中土梁時荆
<pb:KR3l0125_WYG_019-11b>
　州掾属雙陸賭金錢錢盡以金錢花相足魚𢎞謂得
　花勝得錢
荷漢明帝時池中有分枝荷一莖四(一曰/兩)葉狀如駢蓋
　子如𤣥珠可以飾珮也　靈帝時有夜舒荷一莖四
　蓮其葉夜舒晝卷
夢草漢武時異國所獻似蒲晝縮入地夜若抽萌懐其
　草自知夢之好惡帝思李夫人懐之輒夢
烏蓬葉如鳥翅俗呼為仙人花
<pb:KR3l0125_WYG_019-12a>
雀芋狀如雀頭置乾地反濕置濕處復乾飛鳥觸之墮
　走獸遇之僵
望舒草出扶支國草紅色葉如蓮葉月出則舒月沒則
　卷
紅草山戎之北有草莖長一丈葉如車輪色如朝虹齊
　桓時山戎獻其種乃植於庭以表霸者之瑞
神草魏明時苑中合歡草狀如蓍一株百莖晝則衆條
　扶疎夜乃合一莖謂之神草
<pb:KR3l0125_WYG_019-12b>
三蔬晉時有芳蔬園在墉(一曰/金墉)之東有菜名芸藢𩔖有
　三種紫色為上蔬味辛黄色為中蔬味甘青者為下
　蔬味鹹常以三蔬充御菜可以藉食
掌中芥末多國出也取其子置掌中吹之一吹一長長
　三尺乃植於地
水網藻漢武昆明池中有水網藻枝横側水上長八九
　尺有似網目鳬鴨入此草中皆不得出因名之
地日草南方有地日草三足烏欲下食此草羲和之馭
<pb:KR3l0125_WYG_019-13a>
　以手掩烏目食此則美悶不復動　東方朔言為小
　兒時井陷墜至地下數十年無所寄託有人引之令
　往此草中隔紅泉不得渡其人以一隻屐因乘泛紅
　泉得至草處食之
挾劒豆樂浪東有融澤澤中生豆莢形似人挾劒横斜
　而生
牧靡建寧郡烏句山南五百里牧靡草可以解毒百卉
　方盛烏鵲誤食烏喙中毒必急飛牧靡上啄牧靡以
<pb:KR3l0125_WYG_019-13b>
　解也
　
　
　
　
　
　
　酉陽雜俎卷十九

<pb:KR3l0125_WYG_020-1a>
欽定四庫全書
　酉陽雜俎卷二十　　　　唐　段成式　撰
　　肉攫部
取鷹法七月二十日為上時内地者多塞外者殊少八
　月上旬為次時八月下旬為下時塞外鷹畢至矣
　鷹網目方一寸八分從八十目横五十目以黃蘖和
　杼汁染之令與地色相類螽蟲好食網以蘖防之
　有網竿　都杙　吳公　磔竿二　一為鶉竿一為
<pb:KR3l0125_WYG_020-1b>
　鵠竿鴿飛能逺察見鷹常在人前若竦身動盼則隨
　其所視候之
取木雞木雀鷂網目方二寸縱三十目横十八目
凡鷙鳥雛生而有惠出殻之後即於窠外放巢大鷙恐
　其墜墮及為日所曝熱暍致損乃取帶葉樹枝揷其
　巢畔防其墜墮及作陰涼也欲驗雛之大小以所揷
　之葉為候若一日二日其葉雖萎而尚帶青色至六
　七日其葉㣲黄十日後枯瘁此時雛漸大可取
<pb:KR3l0125_WYG_020-2a>
凡禽獸必藏匿形影同於物類也是以蛇色逐地茅兔
　必赤鷹色隨樹
鷹巢一名菆鷹呼菆子者雛鷹也鷹四月一日停放五
　月上旬抜毛入籠抜毛先從頭起必於平旦過頂至
　伏鶉則止從頸下過颺毛至尾則止尾根下毛名颺
　毛其背毛并兩翅大翎覆翮及尾毛十二根等并㧞
　之兩翅大毛合四十四枝覆翮翎亦四十四枝八月
　中旬出籠
<pb:KR3l0125_WYG_020-2b>
鵰角鷹等三月一日停放四月上旬置籠
鶻北回鷹過盡停放四月上旬入籠不㧞毛
鶻五月上旬停放六月上旬㧞毛入籠
凡鷙擊等一變為鴿二變為鴘轉鶬三變為正鶬自此
　已後至累變皆為正鶬
白鴿觜爪白者從一變為鴘至累變其白色一定更不
　改易若觜爪黑者臆前縱理翎尾斑節㣲㣲有黄色
　者一變為鴘則兩翅封上及兩䏶之毛間似紫白其
<pb:KR3l0125_WYG_020-3a>
　餘白色不改
齊王高緯武平六年得幽州行臺僕射河東潘子光所
　送白鴿合身如雪色眎臆前㣲㣲有縱白斑之理理
　色瞹昧如纁觜本之色㣲帶青白向末漸烏其爪亦
　同於觜蠟脛並作黄白赤是為上品黄麻色一變為
　鴘其色不甚改易惟臆前縱斑漸濶而短鴘轉出後
　乃至累變背上㣲加青色臆前從理轉就短細漸加
　膝上鮮白此為次青麻色其變色一同黄麻之鴘此
<pb:KR3l0125_WYG_020-3b>
　為下品　又有羅烏□羅麻□□一曰鶻
白兔鷹觜爪白者從一變為鴘乃至累變其白色一定
　更不改易觜爪黑而㣲帶青白色臆前縱理及翎尾
　班節㣲有黄色者一變背上翅尾㣲為灰色臆前縱
　理變為横理變色㣲漠若無䏶間仍白至於鴘轉已
　後其灰色㣲褐而漸漸向白其觜爪極黑體上黄鵲
　班色㣲深者一變為青白鴘鴘轉之後乃至累變臆
　前横理轉細則漸為鶬色也
<pb:KR3l0125_WYG_020-4a>
齊王高洋天保三年獲白兔鷹一聨不知所得之處合
　身毛羽如雪目色紫爪之本白向末為淺烏之色(一/曰)
　(目赤色觜爪/之本色白)蠟脛並黄當時號為金脚
又高帝(一曰/高齊)武平初領軍將軍趙野叉獻白兔鷹一聨
　頭及頂遙看悉白近邊熟視乃有紫跡在毛心其背
　上以白地紫跡㸃其毛心紫外有白赤周繞白色之
　外以黑為緣翅毛亦以白為地紫色節之臆前以白
　為地㣲㣲有纁赤從理眼黄如真金觜本之色㣲白
<pb:KR3l0125_WYG_020-4b>
　向末漸烏蠟作淺黄色脛指之色亦黄爪與觜同
散花白觜爪黑而㣲帶青白色者一變為紫理白鴘鴘
　轉以後乃至累變横理轉細臆前紫漸滅成白其觜
　爪極黑者一變為青白鴘鴘轉之後乃至累變横理
　轉細臆前漸作灰白色
赤色一變為鴘其色帶黑鴘轉已後乃至累變横理轉
　細臆前㣲㣲漸白其背色不改此上色也
白唐一變為青鴘而㣲帶灰色鴘轉之後乃至累變横
<pb:KR3l0125_WYG_020-5a>
　理轉細臆前㣲㣲漸白
鷃爛堆(一曰雌/又曰雄)黄一變之鴘色如鶖&KR0769;鴘轉之後乃至
　累變横理轉細臆前漸漸㣲白
黄色一變之後乃至累變其色似於鶖&KR0769;而色㣲深大
　況鷃爛雄黄變色同也
青班一變為青父鴘鴘轉之後乃至累變横理轉細臆
　前㣲㣲漸白此次色也
白唐唐者黑色也謂班上有黑色一變為青白鴘雜帶
<pb:KR3l0125_WYG_020-5b>
　黑色鴘轉之後乃至累變横理轉細臆前漸漸㣲白
赤班唐謂班上有黑色也一變為鴘其色多黑鴘轉之後
　乃至累變横理轉細臆前黑雖漸褐世人仍名為黑鶬
青班唐謂班上有黑色也一變為鴘其色帶青黑鴘轉之
　後乃至累變横理雖細臆前之色仍常暗黲此下色也
鷹之雌雄唯以大小為異其餘形像本無分别雉鷹雖
　小而是雄鷹羽毛雜色從初及變既同兔鷹更無别
　述雉鷹一歲臆前從理濶者世名為□班至後變為
<pb:KR3l0125_WYG_020-6a>
　鴘鶬之時其臆從理變作横理然猶濶大若臆前從
　理本細者後變為鴘鶬之時臆前横理亦細
荆窠白者短身而大五斤有餘便鳥而快一名沙裏白
　生代北沙漠裏荆窠上向鴈門馬邑飛
代都赤者紫背黑鬚白睛白毛三斤半已上四斤已下
　便兔生代川赤巖裏向虚丘中山白𡼏飛
漠北白者身長且大五斤有餘細斑短脛鷹内之最生
　沙漠之北不知逺近向代川中山飛一名西道白
<pb:KR3l0125_WYG_020-6b>
房山白者紫背細班三斤已上四斤已下便兔生代
　東房山白楊椵樹上向范陽中山飛
漁陽白腹背俱白大者五斤便兔生徐無及東西曲一
　名大曲小曲白葉樹上生向章武合口博海飛
東道白腹背俱白大者六斤餘鷹内之最大生盧龍和
　龍以北不知逺近向渙休巨黑(一曰/里)章武合口光州
　(一曰/川)飛雖稍軟若値快者越於前鷹土黄所在山谷
　皆有生柞櫟樹上或大或小
<pb:KR3l0125_WYG_020-7a>
黒皂鸝大者五斤生漁陽山松杉樹上多死時有快者向
　章武飛　白皂鸝大者五斤生漁陽白道河陽漠北
　所在皆有生栢枯樹上便鳥向靈丘中山范陽章武
　飛　青斑大者四斤生代北及代川白楊樹上細斑
　者快向靈丘山范陽飛
鴘鷹荏子青黑者快蜕浄眼明是未嘗養雛尤快若目
　多眵蜕不淨者已養雛矣不任用多死又條頭無花
　雖逺而聚或條出句然作聲短命之候口内赤反掌
<pb:KR3l0125_WYG_020-7b>
　熱隔衣蒸人長命之候疉尾振捲打格隻立理面毛
　藏頭睡長命之候也
凡鷙鳥飛尤忌錯喉病入&KR0412;十無一活&KR0412;在咽喉骨前
　皮裏缺盆骨内膆之下
吸筒以銀鍱為之大如角鷹翅管鷹已下筒大小准其
　翅管
凡夜條不過五條數者短命條如赤小荳汁與白相和者死
凡網損　擺傷　兔蹋傷　鶴兵爪皆為病
<pb:KR3l0125_WYG_020-8a>
　
　
　
　
　
　
　
　
<pb:KR3l0125_WYG_020-8b>
　
　
　
　
　
　
　
　酉陽雜俎卷二十

<pb:KR3l0125_WYG_021-1a>
欽定四庫全書
　酉陽雜爼續集卷一　　　唐　段成式　撰¶
　　支諾臯上
新羅國有第一貴族金哥其逺祖名旁㐌有弟一人甚
　有家財其兄旁㐌因分居乞衣食國人有與其隙地
　一畆乃求𧖟榖種於弟弟蒸而與之㐌不知也至𧖟
　時有一𧖟生焉日長寸餘居旬大如牛食數樹葉不
　足其弟知之伺間殺其𧖟經日四方百里内𧖟飛集
<pb:KR3l0125_WYG_021-1b>
　其家國人謂之巨𧖟意其𧖟之王也四鄰共繰之不
　供榖唯一莖植焉其穗長尺餘旁㐌常守之忽為鳥
　所折銜去旁㐌逐之上山五六里鳥入一石罅日沒
　徑黒旁㐌因止石側至夜半月明見羣小兒赤衣共
　戲一小兒云爾要何物一曰要酒小兒露一金錐子
　撃石酒及樽悉具一曰要食又撃之餅餌羹炙羅於
　石上良乆飲食而散以金錐揷於石罅旁㐌大喜取
　其錐而還所欲隨撃而辦因是冨侔國力常以珠璣
<pb:KR3l0125_WYG_021-2a>
　贍其弟弟方始悔其前所欺𧖟榖事仍謂旁㐌試以
　𧖟榖欺我我或如兄得金錐也旁㐌知其愚諭之不
　及乃如其言弟𧖟之止得一𧖟如常𧖟榖種之復一
　莖植焉將熟亦為鳥所銜其弟大悦隨之入山至鳥
　入處遇群鬼怒曰是竊予金錐者乃執之謂曰爾欲
　為我築糠(一作/塘)三版乎欲爾鼻長一丈乎其弟請築
　糠三版三日飢困不成求哀於鬼乃㧞其鼻鼻如象
　而歸國人怪而聚觀之慚恚而卒其後子孫戲撃錐
<pb:KR3l0125_WYG_021-2b>
　求狼糞因雷震錐失所在
臨瀨(一作/湍)西北有寺寺僧智通常持法華經入禪每晏
　坐必求寒林静境殆非人所至經數年忽夜有人環
　其院呼智通至曉聲方息歴三夜聲侵户智通不耐
　應曰汝呼我何事可入來言也有物長六尺餘皂衣
　青面張目巨吻見僧初亦合手智通熟視良乆謂曰
　爾寒乎就是向火物亦就坐智通但念經至五更物
　為火所醉因閉目開口據爐而鼾智通覩之乃以香
<pb:KR3l0125_WYG_021-3a>
　匙舉灰火寘其口中物大呼起走至閫若蹶聲其寺
　背山智通及明視蹶處得木皮一片登山尋之數里
　見大青桐樹梢已童矣其下凹根若新缺然僧以木
　皮附之合無蹤隙其半有薪者創成一蹬深六寸餘
　葢魅之口灰火滿其中火猶熒熒智通以焚之其恠
　自絶
南人相傳秦漢前有洞主呉氏土人呼為吳洞娶兩妻
　一妻卒有女名葉限少惠善陶(一作/鈎)金父愛之末嵗
<pb:KR3l0125_WYG_021-3b>
　父卒為後母所苦常令樵險汲深時嘗得一鱗二寸
　餘赬鬐金目遂潜養於盆水中日長易數器大不能
　受乃投於後池中女所得餘食輒沉以食之女至池
　魚必露首枕岸他人至不復出其母知之每伺之魚
　未嘗見也因詐女曰爾無勞乎吾為爾新其襦乃易
　其弊衣後令汲於他泉計里數百(一作/里)也母徐衣其
　女衣袖利刄行向池呼魚魚即出首因斫殺之魚已
　長丈餘膳其肉味倍常魚藏其骨於鬱棲之下逾日
<pb:KR3l0125_WYG_021-4a>
　女至向池不復見魚矣乃哭於野忽有人被髪麄衣
　自天而降慰女曰爾無哭爾母殺爾魚矣骨在糞下
　爾歸可取魚骨藏於室所湏第祈之當随爾也女用
　其言金璣衣食随欲而具及洞節母往令女守庭果
　女伺母行逺亦往衣翠紡上衣躡金履母所生女認
　之謂母曰此甚似姊也母亦疑之女覺遽反遂遺一
　隻履為洞人所得母歸但見女抱庭樹眠亦不之慮
　其洞隣海島島中有國名陀汗兵強王數十島水界
<pb:KR3l0125_WYG_021-4b>
　數千里洞人遂貨其履於陀汗國國主得之命其左
　右履之足小者履减一寸乃令一國婦人履之竟無
　一稱者其輕如毛履石無聲陀汗王意其洞人以非
　道得之遂禁錮而拷掠之竟不知所從來乃以是履
　棄之於道旁即遍歴人家捕之若有女履者捕之以
　告陀汗王怪之乃捜其室得葉限令履之而信葉限
　因衣翠紡衣躡履而進色若天人也始具事於王載
　魚骨與葉限俱還國其母及女即為飛石撃死洞人
<pb:KR3l0125_WYG_021-5a>
　哀之埋於石坑命曰懊女塜洞人以為禖祀求女必
　應陀汗王至國以葉限為上婦一年王貪求祈於魚
　骨寳玉無限逾年不復應王乃𦵏魚骨於海岸用珠
　百斛藏之以金為際至徴卒叛時將發以贍軍一夕
　為海潮所淪成式舊家人李士元所説士元本邕州
　洞中人多記得南中怪事
太和五年復州醫人王超善用鍼病無不差於午忽無
　病死經宿而蘇言始夢至一處城壁臺殿如王者居
<pb:KR3l0125_WYG_021-5b>
　見一人卧召前袒視左髆有腫大如杯令超治之即
　為鍼出膿升餘顧黄衣吏曰可領畢也超随入一門
　門署曰畢院庭中有人眼數千聚成山視肉迭瞬明
　滅黄衣曰此即畢也俄有二人形甚竒偉分處左右
　鼓巨箑吹激眼聚扇而起或飛或走或為人者頃刻
　而盡超訪其故黄衣吏曰有生之𩔖先死而畢言次
　忽活
前秀才李鵠覲於潁川夜至一驛纔卧見物如猪者突
<pb:KR3l0125_WYG_021-6a>
　上㕔階鵠驚走透後門投驛廏潜身草積中屏息且
　伺之怪亦随至聲遶草積數匝瞪目相視鵠所潜處
　忽變為巨星騰起數道燭天鵠左右取燭索鵠於草
　積中已卒矣半日方蘇因説所見未旬無病而死
元和中國子監學生周乙者常夜習業忽見一小鬼鬅
　鬙頭長二尺餘滿頭碎光如星眨眨(一作/熒熒)可惡戲燈
　弄硯紛摶不止學生素有膽叱之稍却復傍書案因
　伺其所為漸逼近乙因擒之踞坐求哀辭頗苦切天
<pb:KR3l0125_WYG_021-6b>
　將曉覺如物折聲視之乃弊木杓也其上粘粟百餘
　粒
貞元(一作/上元)中蜀郡有僧志功(一作/志𧦬)言住寳相寺持經夜
　乆忽有飛蟲五六枚大如蝇金色迭飛起燈焰或蹲
　於炷花上鼔翅與火一色乆乃滅焰中如此數夕童
　子撃堕一枚乃薰陸香也亦無形狀自是不復見
元和初上都東市惡少李和子父努眼和子性&KR0216;常攘
　狗及貓食之為坊市之患常臂鷂立於衢見二人紫
<pb:KR3l0125_WYG_021-7a>
　衣呼曰公非李努眼子名和子乎和子即遽祗揖又
　曰有故可隙處言也因行數歩止於人外言&KR0115;司追
　公可即去和子初不受曰人也何紿言又曰我即鬼
　因探懷中出一牒印窠猶濕見其姓名分明為貓犬
　四百六十頭論訴事和子驚懼乃棄鷂子拜祈之且
　曰我分死爾必為我暫留具少酒鬼固辭不獲已初
　將入畢羅肆鬼掩鼻不肯前乃延於旗亭杜家揖讓
　獨言人以為狂也遂索酒九盌自飲三盌六盌虚設
<pb:KR3l0125_WYG_021-7b>
　于西座且求其為方便以免二鬼相顧我等既受一
　醉之恩湏為作計因起曰姑遲我數刻當返未移時
　至曰君辦錢四十萬為君假三年命也和子諾許以
　翌日及午為期因酬酒直且返其酒嘗之味如水矣
　冷復氷齒和子遽歸貨衣具鑿楮如期備酹焚之自
　見二鬼挈其錢而去及三日和子卒鬼言三年葢人
　間三日也
貞元末開州軍將冉從長輕財好事而州之儒生道者
<pb:KR3l0125_WYG_021-8a>
　多依之有畫人寗采圖為竹林㑹甚工坐客郭萱栁
　成二秀才每以氣相軋栁忽眄圖謂主人曰此畫巧
　於體勢失於意趣今欲為公設薄技不施五色令其
　精彩殊勝如何冉驚曰素不知秀才藝如此然不假
　五色其理安在栁笑曰我當入彼𦘕中治之郭撫掌
　曰君欲紿三尺童子乎栁因邀其賭郭請以五千抵
　負冉亦為保栁乃騰身赴圗而滅坐客大駭圗表於
　壁衆摸索不獲乆之栁忽語曰郭子信來聲若出畵
<pb:KR3l0125_WYG_021-8b>
　中也食頃瞥自圗上墜下指阮籍像曰工夫秪及此
　衆視之覺阮籍圗像獨異吻若方嘯寗采覩之不復
　認冉意其得道者與郭俱謝之數日竟他去宋存夀
　處士在釋時目撃其事
奉天縣國盛村百姓姓劉者病狂發時亂走不避井塹
　其家為迎禁呪人侯公敏治之公敏纔至劉忽起曰
　我暫出不假爾治因杖薪擔至田中袒而運擔狀若
　撃物良乆而返笑曰我病已矣適打一鬼頭落埋於
<pb:KR3l0125_WYG_021-9a>
　田中兄弟及呪者猶以為狂不實之遂同往驗焉劉
　掘出一髑髏戴赤髪十餘莖其病竟愈是㑹昌五年
　事
栁璟知舉年有國子監明經失姓名晝寢夢徙倚於監
　門有一人負衣囊衣黄訪明經姓氏明經語之其人
　笑曰君來春及第明經因訪隣房鄉曲五六人或言
　得者明經遂邀入長興里畢羅店常所過處店外有
　犬競驚日蹉矣遽呼隣房數人語其夢忽見長興店
<pb:KR3l0125_WYG_021-9b>
　子入門曰郎君與客食畢羅計二斤何不計直而去
　也明經大駭裭衣質之且随驗所夢相其榻器皆如
　夢中乃謂店主曰我與客俱夢中至是客豈食乎店
　主驚曰初怪客前畢羅悉完疑其嫌置蒜也來春明
　經與隣房三人夢中所訪者悉及第
潞州軍挍郭誼先為邯鄲郡牧使因兄亡遂於鄆州舉
　其先同塋(一作/兄柩)葬於礠州滏陽縣之西崗縣界接山
　土中多石有力葬者率皆鑿石為穴誼之所卜亦鑿
<pb:KR3l0125_WYG_021-10a>
　焉積日倍工忽透一穴穴中有石長可四尺形如守
　宫攴體首尾畢具役者誤斷焉&KR0105;惡之將别卜地白
　於劉從諌從諌不許因葬焉後月餘誼陷於厠體仆
　幾死骨肉奴婢相繼死者二十餘人自是常恐悸唵
　囈不安因哀請罷職從諌以都押衙焦長楚之務與
　&KR0105;對換及賊稹(一作/劉積)阻兵&KR0105;為其魁軍破梟首其家
　無少長悉投井中死鹽州從事鄭賓于言石守宫見
　在礠州官庫中
<pb:KR3l0125_WYG_021-10b>
伊闕縣令李師晦有兄弟任江南官與一僧往還常入
　山採藥遇暴風雨避於欹(一作/榿)樹湏臾大震有物瞥
　然墜地倐而朗晴僧就視乃一石形如樂器可以懸
　撃者其上平齊如削其中有竅可盛其下漸濶而圎
　狀若垂囊長二尺厚三分其左小缺斑如碎錦光澤
　可鑒叩之有聲僧意其異物置於樵中歸櫃而埋於
　禪牀下為其徒所見往往有知者李生懇求一見僧
　確然言無忽一日僧召李生既至執手曰貧道已力
<pb:KR3l0125_WYG_021-11a>
　衰弱無常將至君前所求物聊用為别乃盡去侍者
　引李生入卧内撤榻掘地捧匣¶授之而卒
賊稹阻命之時臨洛市中百姓有推磨盲騾無故死因
　賣之屠者剖腹中得二石大如合拳紫色赤斑瑩潤
　可愛屠者遂送稹乃留之
韋溫為宣州病瘡於首因託後事於女壻且曰予年二
　十九為挍書郎夢滻水中流見二吏賫牒相召一吏
　至言彼墳至大功湏萬日今未也今正萬日予豈逃
<pb:KR3l0125_WYG_021-11b>
　乎不累日而卒
醴泉尉崔汾仲兄居長安崇賢里夏月乗凉於庭際疎
　曠月色方午風過覺有異香頃間聞南垣土動簌簌
　崔生意其虵䑕也忽覩一道士大言曰大好月色崔
　驚懼遽走道士緩歩庭中年可四十風儀清古良乆
　妓女十餘排大門而入輕綃翠翹艶冶絶世有從者
　具香茵列坐月中崔生疑其狐媚以枕投門闔警之
　道士小顧怒曰我以此差静復貪月色初無延佇之
<pb:KR3l0125_WYG_021-12a>
　意敢此麄率復厲聲曰此處有地界耶欻有二人長
　纔三尺巨首儋耳唯伏其前道士頥指崔生所止曰
　此人合有親屬入隂籍可領來二人趨出一餉間崔
　生見其父母及兄悉至衛者數十捽曵批之道士叱
　曰我在此敢縱子無禮乎父母叩頭曰幽明隔絶誨
　責不及道士叱遣之復顧二鬼曰捉此癡人來二鬼
　跳及門以赤物如彈丸遥投崔生口中乃細赤綆也
　遂釣出於庭中又詬辱之崔驚失音不得自理崔僕
<pb:KR3l0125_WYG_021-12b>
　妾號泣其妓羅拜曰彼凡人因訝僊官無故而至非
　有大過怒解乃拂衣由大門而去崔病如中惡五六
　日方差因迎祭酒醮謝亦無他崔生初隔紙隙見亡
　兄以帛抹脣如損狀僕使共訝之一婢泣曰幾郎就
　木之時面衣忘開口其時怱怱就剪誤傷下脣然傍
　人無見者不知幽𡨕中二十餘年猶負此苦
辛秘五經擢第後常州赴婚行至陜因息於樹隂傍有
　乞兒箕坐痂面蟣衣訪辛行止辛不耐而去乞兒亦
<pb:KR3l0125_WYG_021-13a>
　隨之辛馬劣不能相遠乞兒強言不已前及一衣綠
　者辛揖而與之語乞兒後應和行里餘綠衣者忽前
　馬驟去辛怪之獨言此人何忽如是乞兒曰彼時至
　豈自由乎辛覺語異始問之曰君言時至何也乞兒
　曰少頃當自知之將及店見數十人擁店問之乃綠
　衣者卒矣辛大驚異遽卑下之因褫衣衣之脱乗乗
　之乞兒初無謝意語言往往有精義至汴謂辛曰某
　止是矣公所適何事也辛以娶約語之乞兒笑曰公
<pb:KR3l0125_WYG_021-13b>
　士人業不可止此非君妻公婚期甚逺隔一日乃扛
　一器酒與辛别指相國寺刹曰及午而焚可遲此而
　别如期刹無故火發壞其相輪臨去以綾帕複贈辛
　帶有一結語辛異時有疑當發視也積二十餘年辛
　為渭南尉始婚裴氏洎裴生日㑹親賔忽憶乞兒之
　言解帕複結得楮幅大如手板署曰辛秘妻河東裴
　氏某月日生乃其日也辛計别乞兒之年妻尚未生
　豈蓬瀛籍者謫於人間乎方之&KR0170;袂輯履有憤於黔
<pb:KR3l0125_WYG_021-14a>
　婁擿埴索塗見稱於揚子差不同耳
　
　
　
　
　
　
　
<pb:KR3l0125_WYG_021-14b>
　
　
　
　
　
　
　
　酉陽雜爼續集卷一

<pb:KR3l0125_WYG_022-1a>
欽定四庫全書
　酉陽雜爼續集卷二　　　唐　段成式　撰
　　支諾臯中¶
上都渾瑊宅㦸門内一小槐樹樹有穴大如錢每夜月¶
　霽後有蚓如巨臂長二尺餘白頸紅斑領數百條如
　索¶緣樹枝條及曉悉入穴或時衆鳴往往成曲學士
　張乗¶言渾令公時堂前忽有一樹從地踊出蚯蚓遍
　掛其上¶已有出處忘其書名目
<pb:KR3l0125_WYG_022-1b>
東都尊賢坊田令宅中門内有紫牡丹成樹發花千朶<md:KR3l0125_SBCK_002-1b>¶　花盛時每月夜有小人五六長尺餘遊於上如此七
　八¶年人將掩之輒失所在¶
太和七年上都青龍寺僧契宗俗家在樊州(一作/川)其兄¶
　樊竟因病熱乃狂言虚笑契宗精神總持遂焚香勑
　勒¶兄忽詬罵曰汝是僧第歸寺住持何横於事我止
　居在¶南柯愛汝苖碩多穫故暫來耳契宗疑其狐魅
　復禁桃¶枝撃之其兄但笑曰汝打兄不順神當殛汝
<pb:KR3l0125_WYG_022-2a>
　可加力勿¶止契宗知其無奈何乃已病者歘起牽其
　母母遂中惡¶援其妻妻亦卒廼摹其弟婦囘面失明
　經日悉復舊乃¶語契宗曰爾不去當喚我眷属來言
　已有䑕數百榖榖<md:KR3l0125_SBCK_002-2a>¶作聲大於常䑕與人相觸驅逐不
　去及明失所在契宗¶恐怖加切其兄又曰慎爾聲氣
　吾不懼爾今湏我大兄¶弟自來因長呼曰寒月寒月
　可來此至三呼有物大如¶狸赤如火從病者脚起緣
　衾止於腹上目光四射契宗¶持刀就撃之中物一足
<pb:KR3l0125_WYG_022-2b>
　遂跳出戸燭其穴蹤至一房見¶其物潜走甕中契宗
　舉巨盆覆之泥固其隙經三日發¶視其物如鐵不得
　動因以油煎殺之臭達數里其兄遂¶愈月餘村有一
　家父子六七人暴卒衆意其興蠱¶
貞元中望苑驛西有百姓王申手植榆於路傍成林構¶
　茅屋數椽夏月常饋漿水於行人官者即延憩具茗
　有<md:KR3l0125_SBCK_002-2b>¶兒年十三每令伺客忽一日白其父路有女子求
　水因¶令呼入女少年衣碧襦白幅巾自言家在此南
<pb:KR3l0125_WYG_022-3a>
　十餘里¶夫死無兒今服&KR0941;矣將適馬嵬訪親情丐衣
　食言語明¶悟舉止可愛王申乃留飯之謂曰今日暮
　夜可宿此達¶明去也女亦欣然從之其妻遂納之後
　堂呼之為妹倩¶其成衣數事自午至戍悉辦鍼綴細
　宻殆非人工王申¶大驚異妻猶愛之乃戲曰妹既無
　極親能為我家作新¶婦子乎女笑曰身既無託願執
　麄井竈王申即日賃衣¶貰禮為新婦其夕暑熱戒其
　夫近多盗不可闢門即舉¶巨椽捍而寢及夜半王申
<pb:KR3l0125_WYG_022-3b>
　妻夢其子披髪訴曰被食將<md:KR3l0125_SBCK_002-3a>¶盡矣驚欲省其子王申
　怒之老人得好新婦喜極囈言¶耶妻還睡復夢如初
　申與妻秉燭呼其子及新婦悉不¶復應啓其戶户牢
　如鍵乃壞門闔纔開有物圎目鑿齒¶體如藍色衝人
　而去其子唯餘腦骨及髪而已¶
枝江縣令張汀子名省躬汀亡因住枝江有張垂者舉¶
　秀才下第客於蜀與省躬素未相識太和八年省躬
　晝¶寢忽夢一人自言姓張名垂因與之接歡狎彌日
<pb:KR3l0125_WYG_022-4a>
　將去¶留贈詩一首曰戚戚復戚戚秋堂百年色而我
　獨茫茫¶荒郊遇寒食驚覺遽錄其詩數日卒¶
江淮有何亞秦彎弓三百斤常解闘牛脱其一角又過<md:KR3l0125_SBCK_002-3b>¶　蘄州遇一人長六尺餘髯而甚口呼亞秦可負我過
　橋¶亞秦知其非人因為背覺腦冷如氷即急投至交
　牛柱¶乃撃之化為杉木瀝血升餘¶
長慶初洛陽利俗坊有百姓行車數&KR0008;出長夏門有一¶
　人負布囊求寄囊於車中且戒勿妄開因返入利俗
<pb:KR3l0125_WYG_022-4b>
　坊¶纔入坊内有哭聲起受寄者發囊視之其口結以
　生綆¶内有一物狀如牛胞及黒䋲長數尺百姓驚遽
　歛結之¶有頃其人亦至復曰我足痛欲憩君車中數
　里可乎百¶姓知其異許之其人登車覽其囊不悦顧
　曰何無信百¶姓謝之又曰我非人𡨕司俾予録五百
　人名歴陜虢晉<md:KR3l0125_SBCK_002-4a>¶絳及至此人多蟲唯得二十五人耳
　今湏往徐泗又曰¶君曉予言蟲乎患赤瘡即蟲耳車
　行二里遂辭有程不¶可乆留君有夀者不復憂矣忽
<pb:KR3l0125_WYG_022-5a>
　負囊下車失所在其年¶夏天下多患赤瘡少有死者¶
元和中光宅坊百姓失名氏其家有病者將困迎僧持¶
　念妻兒環守之一夕衆髣髴見一人入户衆遂驚逐
　乃¶投於甕間其家以湯沃之得一袋葢鬼間所謂搐
　氣袋¶也忽聽空中有聲求其袋甚哀切且言我將别
　取人以¶代病者其家因擲還之病者即愈¶
相傳人將死蝨離身或云取病者蝨於牀前可以卜病<md:KR3l0125_SBCK_002-4b>¶　將差蝨行向病者背則死
<pb:KR3l0125_WYG_022-5b>
興州有一處名雷穴水常半穴每雷聲水塞穴流魚随¶
　流而出百姓每候雷聲繞樹布網獲魚無限非雷聲
　漁¶子聚鼓於穴口魚亦輒出所獲半於雷時韋行規
　為興¶州刺史時與親故書説其事¶
上都務本坊貞元中有一家因打牆掘地遇一石函發¶
　之見物如絲滿函飛出於外驚視之次忽有一人起¶
　於函被白髮長丈餘振衣而起出門失所在其家亦
　無¶他前記之中多言此事葢道門太隂錬形日將滿
<pb:KR3l0125_WYG_022-6a>
　人必¶露之<md:KR3l0125_SBCK_002-5a>¶于季友為和州刺史時臨江有一寺寺前漁釣所聚有¶
　漁子下網舉之重壞網視之乃一石如拳因乞寺僧
　寘¶於佛殿中石遂長不已經年重四十斤張周封員
　外入¶蜀親覩其事¶
進士王惲才藻雅麗猶長體物著送君南浦賦為詞人¶
　所稱㑹昌二年其友人陸休符忽夢被錄至一處有
　騶¶卒止之屏外見若胥靡數十王惲在其中陸欲就
<pb:KR3l0125_WYG_022-6b>
　之惲¶面若愧色陸強牽與語惲垂泣曰近受一職司
　厭人間¶指其𩔖此悉同職也休符恍惚而覺時惲往
　揚州有妻¶子居住太平側休符異所夢遲明訪其家
　信得王至洛<md:KR3l0125_SBCK_002-5b>¶書又七日其訃至計其卒日乃陸之夢
　夕也¶
武宗元年金州軍事典鄧儼先死數年其案下書手蔣¶
　古者忽心痛暴卒如有人捉至一曹司見鄧儼喜曰
　我¶主張甚重籍爾錄數百幅書也蔣見堆案繞壁皆
<pb:KR3l0125_WYG_022-7a>
　湼楮¶朱書乃紿曰近損右臂不能搦管有一人謂鄧
　既不能書¶令可還蔣草草被遣還隕一坑中而覺因
　病右手遂廢¶
姚司馬者寄居汾州宅枕一溪有二小女常戲釣溪中¶
　未常有獲忽撓竿各得一物若鱣者而毛若鼈者而
　鰓¶其家異之養以盆池經年二女精神恍惚夜常明
　燈剉¶鍼染藍湼皂未常暫息然莫見其所取也時楊
　元卿在<md:KR3l0125_SBCK_002-6a>¶邠州與姚有舊姚因從事邠州又歴半年女
<pb:KR3l0125_WYG_022-7b>
　病彌甚其¶家張燈戲錢忽見二小手出燈下大言曰
　乞一錢家人¶或唾之又曰我是汝家女壻何敢無禮
　一稱烏郎一稱¶黄郎後常與人家狎熟楊元卿知之
　因為求上都僧瞻¶瞻善鬼神部持念治魅病者多著
　效瞻至其家摽紅界¶䋲印手敕劒召之後設血食盆
　酒於界外中夜有物如¶牛鼻于酒上瞻乃匿劒躧歩
　大言極力刺之其物匣刄¶而走血流如注瞻率左右
　明炬索之迹其血至後宇角¶中見若烏革囊大可合
<pb:KR3l0125_WYG_022-8a>
　簣喘若鞴囊葢烏郎也遂燬薪¶焚殺之臭聞十餘里
　一女即愈自是風雨夜門庭聞啾<md:KR3l0125_SBCK_002-6b>¶啾次女猶病瞻因
　立於前舉伐折羅叱之女恐怖泚額¶瞻偶見其衣帶
　上有皂袋子因令侍婢解視之乃小籥¶也遂捜其服
　玩籥得一簣簣中悉是䘮家搭帳衣衣色¶唯黄與皂
　耳瞻假將滿不能已其魅因歸京逾年姚罷¶職入京
　先詣瞻為加功治之浹旬其女臂上腫起如漚¶大如
　𤓰瞻鍼刺之出血數合竟差
<pb:KR3l0125_WYG_022-8b>
東都龍門有一處相傳廣成子所居也天寳中北宗雅¶
　禪師者於此處建蘭若庭中多古桐枝幹拂地一年
　中¶桐始華有異蜂聲如人吟詠禪師諦視之具體人
　也但¶有翅長寸餘禪師異之乃以捲竹羃巾網獲一
　焉寘于紗<md:KR3l0125_SBCK_002-7a>¶籠中意嗜桐花採華致其傍經日集於一
　隅㣲聆吁嗟¶聲忽有數人翔集籠側若相慰狀又一
　日其𩔖數百有¶乗車輿者其大小相稱積於籠外語
　聲甚細亦不懼人¶禪師隱於柱聽之有曰孔昇翁為
<pb:KR3l0125_WYG_022-9a>
　君筮不祥君頗記無¶有曰君已除死籍又何懼焉有
　曰叱叱予與青桐君奕¶勝獲琅玕紙十幅君出可為
　禮星子詞當為料理語皆¶非世人事終日而去禪師
　舉籠放之因祝謝之經次日有¶人長三尺黄羅衣歩
　虚止禪師屠蘇前狀如天女我三¶清使者上仙伯致
　意多謝指顧間失所在自是遂絶¶
倭國僧金剛三昧蜀僧廣昇峨嵋人與邑人約遊峨眉<md:KR3l0125_SBCK_002-7b>¶　同雇一夫負笈荷糗藥山南頂徑狹俄轉而待負笈
<pb:KR3l0125_WYG_022-9b>
　忽¶入石鏬僧廣昇先覽即牽之力不勝視石罅甚細
　若隨¶笈而開也衆因組衣斷蔓厲其腰肋出之笈纔
　出罅亦¶随合衆詰之曰我常薪於此有道士住此隙
　内每假我¶舂藥適亦招我我不覺入時元和十三年¶
上都僧太瓊者能講仁王經開元初講於奉化縣京遥¶
　村遂止村寺經兩夏於一日持鉢將上堂闔門之次
　有¶物墜檐前時天纔辨色僧就視之乃一初生兒其
　襁裼¶甚新僧驚異遂袖之將乞村人行五六里覺袖
<pb:KR3l0125_WYG_022-10a>
　中輕探¶之乃一弊箒也<md:KR3l0125_SBCK_002-8a>¶陜州西北白徑嶺上邏村村人田氏常穿井得一根大¶
　如臂節中麄皮若茯苓氣似术其家奉釋有像設數
　十¶遂寘於像前田氏女名登娘年十六七有容質父
　常令¶供香火焉經嵗餘女常見一少年出入佛堂中
　白衣躡¶履女遂私之精神舉止有異於常矣其物根
　每嵗至春¶擢芽其女有娠乃以其事白於母母疑其
　怪常有衲僧¶過門其家因留之供養僧將入佛宇輒
<pb:KR3l0125_WYG_022-10b>
　為物拒之一日¶女随母他出僧入佛堂門纔啓有鴿
　一隻拂僧飛去其¶夕女不復見其怪視其根頓成朽
　蠧女娠纔七月産物¶三節其形如像前根也田氏併
　火焚之其怪亦絶成式<md:KR3l0125_SBCK_002-8b>¶常見道者論枸杞茯苓人參
　术形有異服之獲上夀或¶不葷血不色欲遇之必能
　降真為地仙矣田氏無分見¶怪而去宜乎¶
寳厯二年明經范璋居梁山讀書夏中深夜忽聽厨中¶
　有拉物聲范慵省之至明見束薪長五寸餘齊整可
<pb:KR3l0125_WYG_022-11a>
　愛¶積於竈上地上危累蒸餅五枚又一夜有物叩門
　因轉¶堂上笑聲如嬰兒如此經三夕璋素有膽氣乃
　乗其笑¶曵巨薪逐之其物狀如小犬璋欲撃之變成
　火滿山乆¶而乃滅¶
建中初有人牽馬訪馬醫稱馬患脚以二十鐶求治其<md:KR3l0125_SBCK_002-9a>¶　馬毛色骨相馬醫未常見笑曰君馬大似韓幹所畫
　者¶真馬中固無也因請馬主遶市門一匝馬醫随之
　忽值¶韓幹幹亦驚曰真是吾設色者乃知随意所匠
<pb:KR3l0125_WYG_022-11b>
　必𡨕㑹¶所肖也遂摩挲馬若蹶因損前足幹心異之
　至舍視其¶所畫馬本脚有一㸃黒缺方知是畫通靈
　矣馬醫所獲¶錢用歴數主乃成泥錢¶
萊州即墨縣有百姓王豐兄弟三人豐不信方位所忌¶
　常於太嵗上掘坑見一肉塊大如斗蠕蠕而動遂填
　其¶肉随填而出豐懼棄之經宿長塞於庭豐兄弟奴
　婢數¶日内悉暴卒唯一女存焉<md:KR3l0125_SBCK_002-9b>¶虢州五城縣黒魚谷貞元中百姓王用業炭於谷中中
<pb:KR3l0125_WYG_022-12a>
　有水方數歩常見二黒魚長尺餘游於水上用伐木
　饑¶困遂食一魚其弟驚曰此魚或谷中靈物兄奈何
　殺此¶有頃其妻餉之用運斤不已乆乃轉面妻覺狀
　貌有異¶呼其弟視之忽褫衣號躍變為虎焉徑入山
　時時殺麞¶鹿夜擲庭中如此二年一日日昏叩門自
　名曰我用也¶弟應曰我兄變為虎三年矣何鬼假吾
　兄姓名又曰我¶往年殺黒魚&KR0115;謫為虎比因殺人&KR0115;
　官笞余一百今免¶放杖傷遍體汝苐視予無疑也弟
<pb:KR3l0125_WYG_022-12b>
　喜遽開門見一人頭¶猶是虎因怖死舉家呌呼奔避
　竟為村人格殺之驗其<md:KR3l0125_SBCK_002-10a>¶身有黒子信王用也但首未
　變元和中處士趙齊約常¶至谷中見村人説¶
元和初上都義寜坊有婦人風狂俗呼為五娘常止宿¶
　於永穆牆垣下時中使茹大夫使於金陵有狂者衆
　名¶之信夫或歌或哭往往驗未來事盛暑擁絮未常
　沾汗¶沍寒袒露體無拘折中使將返信夫忽呌䦨馬
　曰我有¶妹五娘在城中今有少信必為我達也中使
<pb:KR3l0125_WYG_022-13a>
　素知其異¶欣然許之乃探懷出一襆内中使靴中仍
　曰為語五娘¶無事速歸也中使至長樂坡五娘已至
　䦨馬笑曰我兄¶有信大夫可見還中使乆而方悟遽
　令取信授之五娘<md:KR3l0125_SBCK_002-10b>¶因發襆有衣三事乃衣之而舞大
　笑而歸復至牆下一¶夕而死其坊率錢葬之經年有
　人自江南來言信夫與¶五娘同日死矣¶
元和中有淮西道軍將使於汴州止驛夜乆眠將熟忽¶
　覺一物壓已軍將素徤驚起與之角力其物遂退因
<pb:KR3l0125_WYG_022-13b>
　奪¶手中革囊鬼闇中哀祈甚苦軍將謂曰汝語我物
　名我¶當相還良乆曰此搐氣袋耳軍將乃舉甓撃之
　語遂絶¶其囊可盛數升無縫色如藕絲携於日中無
　影¶
建中末書生何諷常買得黄紙古書一卷讀之卷中得¶
　髮卷規四寸如環無端何因絶之斷處兩頭滴水升
　餘<md:KR3l0125_SBCK_002-11a>¶燒之作髪氣諷嘗言於道者吁曰君固俗骨遇此
　不能¶羽化命也據仙經曰蠧魚三食神仙字則化為
<pb:KR3l0125_WYG_022-14a>
　此物名¶曰脉望夜以規映當天中星星使立降可求
　還丹取此¶水和而服之即時換骨上賔因取古書閲
　之數處蠧漏¶尋義讀之皆神仙字諷方哭伏¶
華隂縣東七級趙村村路因水齧成谷梁之村人日行¶
　車過橋橋根壞墜車焉村人不復收積三年村正嘗
　夜¶度橋見羣小兒聚火為戲村正知其魅射之若中
　木聲¶火即滅啾啾曰射著我阿連頭村正上縣囘尋
　之見敗¶車輪六七片有血正衘其箭<md:KR3l0125_SBCK_002-11b>¶
<pb:KR3l0125_WYG_022-14b>
相國李公固言元和六年下第遊蜀遇一老姥言郎君¶
　明年芙蓉鏡下及第後二紀拜相當鎮蜀土某此時
　不¶復見郎君出將之榮也明年果然狀頭及第詩賦
　題有¶人鏡芙蓉之目後二十年李公登庸其姥來謁
　李公忘¶之姥通曰蜀民老姥嘗嘱季女者李公省前
　事具公服¶謝之延入中堂見其妻女坐定又曰出將
　入相定矣李¶公為設盛𩜹不食唯飲酒數杯即請别
　李固留不得但¶言乞庇我女贈金帛襦幗並不受唯
<pb:KR3l0125_WYG_022-15a>
　取其妻牙梳一枚¶題字記之李公從至門不復見及
　李公鎮蜀日盧氏外¶孫子九齡不語忽弄筆硯李戲
　曰爾竟不語何用筆硯<md:KR3l0125_SBCK_002-12a>¶為忽曰但庇成都老姥愛女
　何愁筆硯無用也李公驚¶悟即遣使分詣諸巫巫有
　董氏者事金天神即姥之女(原/¶闕)能語此兒請祈華嶽
　三郎如其言詰旦兒忽能言因是¶蜀人敬董如神祈
　無不應富積數百金恃勢用事莫敢¶言者洎相國崔
　鄲來鎮蜀遽毁其廟投土偶於江仍判¶責事金天王
<pb:KR3l0125_WYG_022-15b>
　董氏杖背逓出西界今在貝州李公壻盧¶生舍之於
　家其靈歇矣¶
登封嘗有士人客遊十餘年歸莊莊在登封縣夜乆士¶
　人睡未著忽有星火發於牆堵下初為螢稍稍芒起
　大¶如彈丸飛燭四隅漸低輪轉來往去士人面纔尺
　餘細<md:KR3l0125_SBCK_002-12b>¶視光中有一女子貫釵紅衫碧裙揺首擺尾具
　體可愛士人¶因張手掩獲燭之乃䑕糞也大如鷄栖
　子破視有蟲首¶赤身青殺之
<pb:KR3l0125_WYG_022-16a>
融州河水有泉半巖將注其下相次九磴每磴下一白¶
　石浴斛承之如似鐫造嘗有人携一婢趣下浴斛中
　浣¶巾湏㬰風雨忽至其婢震死所浣巾斛碎於山下
　自别¶安一斛新於向者¶
有人遊終南山一乳洞洞深數里乳旋滴瀝成飛仙狀¶
　洞中已有數十眉目衣服形製精巧(原/闕)處滴至腰已
　上¶其人因手承漱之經年再往見其所承滴像已成
　矣乳<md:KR3l0125_SBCK_002-13a>¶不復滴當手承處衣缺二寸不就
<pb:KR3l0125_WYG_022-16b>
滕王圖一日紫極宫㑹秀才劉魯封云嘗見滕王蛺蝶¶
　圗有名江夏斑大海眼小海眼村裏來菜花子<md:KR3l0125_SBCK_002-13b>¶　
　
　
　
　
　<md:KR3l0125_SBCK_003-1a>¶酉陽雜爼續集卷二

<pb:KR3l0125_WYG_023-1a>
欽定四庫全書
　酉陽雜爼續集卷三¶　　　唐　段成式　撰¶
　　支諾臯下¶
開元末蔡州上蔡縣南李村百姓李簡癎疾卒瘞後十¶
　餘日有汝陽縣百姓張𢎞義素不與李簡相識所居
　相¶去十餘舍亦因病死經宿却活不復認父母妻子
　且言¶我是李簡家住上蔡縣南李村父名亮驚問其
　故言方¶病時夢有二人著黄賫帖見追行數里至一
<pb:KR3l0125_WYG_023-1b>
　大城署曰¶王城引入一處如人間六司院留居數日
　所勘責事悉<md:KR3l0125_SBCK_003-1b>¶不能對忽有一人自外來稱錯追李簡
　可即放還一吏¶曰李簡身壞須令别託生時憶念父母
　親族不欲别處¶受生因請却復本身少頃見領一人
　至通曰追到雜職¶汝陽張𢎞義吏又曰𢎞義身幸未
　壞速令李簡託其身¶以盡餘年遂被兩吏扶持却出
　城但行甚速漸無所知¶忽若夢覺見人環泣及屋宇
　都不復認亮訪其親族名¶氏及平生細事無不知也
<pb:KR3l0125_WYG_023-2a>
　先解竹作因自入房索刀具¶破&KR0824;成器語音舉止信
　李簡也竟不返汝陽時成式三¶從叔父攝蔡州司户
　親驗其事昔扁鵲易魯公扈趙嬰¶齊之心及寤互返
　其室二室相諮以是稽之非寓言矣<md:KR3l0125_SBCK_003-2a>¶武宗六年揚州海陵縣還俗僧義本且死託其弟言我¶
　死必為我剃&KR0161;髪衣僧衣三事弟如其言義本經宿
　却¶活言見二黄衣吏追至𡨕司有若王者問曰此何
　州縣¶吏言揚州海陵縣僧王言奉天符沙汰僧尼海
<pb:KR3l0125_WYG_023-2b>
　陵無僧¶因何作僧領來令㢠廻還俗了領來僧遽索俗
　衣衣之而¶卒¶
汴州百姓趙懐正住光徳坊太和三年妻阿賀常以女¶
　工致利一日有人携石枕求售賀一環獲焉趙夜枕
　之¶覺枕中如風雨聲因令妻子各枕一夕無所覺趙
　枕輙¶復如舊或喧悸不得眠其姪請碎視之趙言脱
　碎之無<md:KR3l0125_SBCK_003-2b>¶所見棄一百之利也待我死後爾必破之經
　月餘趙病¶死妻令姪毁視之中有金銀各一鋌如模
<pb:KR3l0125_WYG_023-3a>
　鑄者所函鋌¶處無絲隙不知從何而入也鋌各長三
　寸餘濶如巨臂¶遂貨之辦其殮及償債不餘一錢阿
　賀今住洛陽㑹節¶坊成式家雇其紉針親見其説¶
成式(一作段/文昌)三從房叔父某者貞元末自信安至洛暮¶
　達𤓰洲宿於舟中夜乆彈琴覺舟外有嗟嘆聲止息
　即¶無如此數四乃緩軫還寢夢一女子年二十餘形
　悴衣¶敗前拜曰妾姓鄭名瓊羅本居丹徒父母早亡
　依於孀¶嫂嫂不幸又殁遂來揚子尋姨夜至逆旅市
<pb:KR3l0125_WYG_023-3b>
　吏子王惟<md:KR3l0125_SBCK_003-3a>¶舉乗醉將逼辱妾知不免因以領巾絞項
　自殺市吏子¶乃潜埋妾於魚行西渠中其夕再見夢
　揚子令石義留¶竟不為理復見寃氣於江石上謂非
　烟之祥圗而表奏¶抱恨四十年無人為雪妾父母俱
　善琴適聽郎君琴聲¶竒音翕響心感懷嘆不覺來此
　尋至洛北河清縣溫谷¶訪内弟樊元則元則自少有
　異術居數日忽曰兄安得¶此一女鬼相隨請為遣之
　乃張燈焚香作法頃之燈後¶窣窣有聲元則曰是請
<pb:KR3l0125_WYG_023-4a>
　紙筆也即投紙筆於燈影中少¶頃旋紙疾落燈前視
　之書盈於幅書雜言七字辭甚悽¶恨元則遽令錄之
　言鬼書不久輒漫滅及曉紙上若煤<md:KR3l0125_SBCK_003-3b>¶汚無復字也元
　則復令具酒脯紙錢乗昏焚於道有風¶旋灰直上數
　丈及聆悲泣聲詩凡二百六十二字率敘¶幽寃之意
　語不甚曉詞故不載其中二十八字曰痛填¶心兮不
　能語寸斷腸兮訴何處春生萬物妾不生更恨¶香魂
　不相遇
<pb:KR3l0125_WYG_023-4b>
廬州舒城縣蚓成式三從房伯父太和三年任廬州某¶
　官庭前忽有蚓出大如食指長三尺白項下有兩足
　足¶正如雀脚歩於垣下經數日方死¶
荆州百姓孔謙蚓成式姪女乳母阿史本荆州人嘗言¶
　小兒時見隣居百姓孔謙籬下有蚓口露雙齒肚下
　足<md:KR3l0125_SBCK_003-4a>¶如蚿長尺五行疾於常蚓謙惡遽殺之其年謙䘮
　母及¶兄謙亦不得活¶
越州有盧冉者時舉秀才家貧未及入京因之顧頭堰
<pb:KR3l0125_WYG_023-5a>
　堰在山隂縣顧頭村與表兄韓確同居自幼嗜鱠在
　堰¶嘗慿吏求魚韓方寢夢身為魚在潭有相忘之樂
　見二¶漁人乗艇張網不覺入網中被擲桶中覆之以
　葦復覩¶所慿吏就潭商價吏即擢鰓貫鯁楚痛殆不
　可&KR0216;及至¶舍歴認妻子婢僕有頃寘碪斮之苦若脱
　膚首落方覺¶神癡良乆盧驚問之具述所夢遽呼吏
　訪所市魚處洎¶漁子形狀與夢不差韓後入釋住祗
　園寺時開元二年<md:KR3l0125_SBCK_003-4b>¶成式書吏沈郅家在越州與堰相
<pb:KR3l0125_WYG_023-5b>
　近目覩其事¶
曹州南華縣端相寺時尉李藴至寺廵撿偶見尼房中¶
　地方丈餘獨髙疑其藏物掘之數尺得一瓦缾覆以
　木¶槃視之有髗骨大方隅顴下属骨兩片長八寸開
　罅徹¶上容釵股若合筒瓦下齊如截瑩如白牙藴意
　尼所産¶因毁之¶
中書舍人崔嘏弟崔暇娶李氏為曹州刺史令兵馬使¶
　國邵南勾當障車後邵南因睡忽夢崔女在一㕔中
<pb:KR3l0125_WYG_023-6a>
　女¶立於牀西崔暇在牀東執紅箋題詩一首笑授暇
　暇因¶朗吟之詩言莫以貞留妾從他理管絃容華難
　乆駐知<md:KR3l0125_SBCK_003-5a>¶得幾多年夢後纔一嵗崔暇妻卒¶
李正已本名懷玉侯希逸之内弟也侯鎮淄青署懷玉¶
　為兵馬使尋搆飛語侯怒囚之將寘於法懷玉抱寃
　無¶訴於獄中纍石象佛黙期𡨕報時近臘日心慕同
　儕嘆¶吒而睡覺有人在頭上語曰李懐玉汝富貴時
　至即驚¶覺顧不見人天尚黒意甚怪之復睡又聽人
<pb:KR3l0125_WYG_023-6b>
　謂曰汝看¶牆上有青烏子噪即是富貴時及覺不復
　見人有頃天¶曙忽有青烏數十如雀飛集牆上俄聞
　三軍呌喚逐出¶希逸壞鍊取懷玉扶知留後成式見
　台州喬庶説喬之¶先官於東平目撃其事<md:KR3l0125_SBCK_003-5b>¶河南少尹韋絢少時常於䕫州江岸見一異蟲初疑&KR0068;¶
　鍼一枝從者驚曰此蟲有靈不可犯之或致風雷韋
　試¶令&KR0191;地驚之蟲伏地如滅細視地上若石脉焉良
　乆漸¶起如舊每刺上有一爪忽入草疾走如箭竟不
<pb:KR3l0125_WYG_023-7a>
　知是何¶物¶
永寧王相王涯三怪淅米匠人蘇潤本是王家炊人至¶
　荆州方知因問王家咎徴言宅南有一井每夜常沸
　湧¶有聲晝窺之或見銅(一作/叵)厮羅或見銀熨斗者水
　腐不¶可飲○又王相内齋有禪牀柘材絲䋲工極精
　巧無故¶解散各聚一處王甚惡之命焚於竈下○又
　長子孟博<md:KR3l0125_SBCK_003-6a>¶晨興見堂地上有凝血數滴蹤至大門方
　絶孟博遽令¶鏟去王相初不知也未數月及難
<pb:KR3l0125_WYG_023-7b>
許州有一老僧自四十已後每寐熟即喉聲如鼓簧若
　成¶韻節許州伶人伺其寢即譜其聲按之絲竹皆合
　古奏¶僧覺亦不自知二十餘年如此¶
荆有魏溪好食白魚日命僕市之或不獲輒笞責一日¶
　僕不得魚訪之於獵者可漁之處獵者紿之曰某向
　打¶魚網得一麝因漁而獲不亦異乎僕依其所售具
　事於¶溪溪喜曰審如是或有靈矣因寘諸榻日夕薦
　香火歴¶數年不壞頗有吉凶之驗溪友人惡溪所為
<pb:KR3l0125_WYG_023-8a>
　伺其出烹<md:KR3l0125_SBCK_003-6b>¶而食之亦無其靈¶
成都坊正張和蜀郡有豪家子冨擬卓鄭蜀之名姝無¶
　不畢致每按圗求麗媒盈其門常恨無可意者或言
　坊¶正張和大俠也幽房閨稚無不知之盍以誠投乎
　豪家¶子乃具籝金篋錦夜詣其居具告所欲張欣然
　許之異¶日謁豪家子偕出西郭一舎入廢蘭若有大
　像巋然與¶豪家子昇像之座坊正引手捫佛乳掲之
　乳壞成穴如¶盌即挺身入穴因拽豪家子臂不覺同
<pb:KR3l0125_WYG_023-8b>
　在穴中道行十¶數歩忽覩髙門崇墉狀如州縣坊正
　叩門五六有丸髻¶婉童啓迎拜曰主人望翁來乆矣
　有頃主人出紫衣貝<md:KR3l0125_SBCK_003-7a>¶帶侍者十餘見坊正甚謹坊正
　指豪家子曰此少君子¶也汝可善待之予有切事須
　返不坐而去言已失坊正¶所在豪家子心異之不敢
　問主人延於堂中珠璣緹繡¶羅列滿目又有瓊杯陸
　海備陳飲徹命引進妓數四支¶鬟撩𩯭縹若神仙其
　舞杯閃毬之令悉新而多思有金¶器容數升雲擎鯨
<pb:KR3l0125_WYG_023-9a>
　口鈿以珠粒豪家子不識問之主人¶笑曰此次皿也
　本擬伯雅豪家子竟不解至三更主¶人忽顧妓曰無
　廢歡笑予暫有所適揖客而退騎從如¶州牧列燭而
　出豪家子因私於牆隅妓中年差暮者遽¶就謂曰嗟
　乎君何以至是我軰早為所掠醉其幻術歸<md:KR3l0125_SBCK_003-7b>¶路永絶
　君若要歸第取我教授以七尺白練戒曰可執¶此候
　主人歸詐祈事設拜主人必答拜因以練蒙其頭¶將
　曙主人還豪家子如其教主人投地乞命曰死嫗負
<pb:KR3l0125_WYG_023-9b>
　心終敗吾事今不復居此乃馳去所教妓即共豪家
　子¶居二年忽思歸妓亦不留大設酒樂餞之飲既䦨
　妓自¶持鍤開東牆一穴亦如佛乳推豪家子於牆外
　乃長安¶東牆堵下遂乞食方達蜀其家失已多年意
　其異物道¶其初始信貞元初事¶
興元城固縣有韋氏女兩嵗能語自然識字好讀佛經
　至¶五嵗一縣所有經悉讀遍至八嵗忽清晨薫衣靚
　粧黙<md:KR3l0125_SBCK_003-8a>¶存牖下父母訝移時不出視之已蛻衣而失竟
<pb:KR3l0125_WYG_023-10a>
　不知何¶之荆州處士許卑得於韋氏鄰人張𢎞郢¶
忠州墊江縣縣吏冉端開成初父死有嚴師者善山岡¶
　為卜地云合有生氣羣聚之物掘深丈餘遇蟻城方
　數¶丈外重雉堞皆具子城譙櫓工若雕刻城内分徑
　街小¶垤相次每垤有蟻數千憧憧不絶徑甚浄滑樓
　中有二¶蟻一紫色長寸餘足作金色一有羽細腰稍
　小白翅翅¶有經脉疑是雌者衆蟻約有數斛城隅小
　壞上以堅土¶為葢故中樓不損既掘露蟻大擾若求
<pb:KR3l0125_WYG_023-10b>
　救狀縣吏遽白¶縣令李𤣥之既覩勸吏改卜嚴師伐
　其卜驗為其地吉<md:KR3l0125_SBCK_003-8b>¶縣吏請遷蟻於巖側狀其所為仍
　布石覆之以板經旬¶嚴師忽得病若狂或自批觸&KR0126;
　詈呌呼數日不已𤣥之¶素厚嚴師因為祝禱療以雄
　黄丸方愈¶
朱道士者太和八年常遊廬山憇於澗石忽見蟠虵如¶
　堆繒錦俄變為巨龜訪之山&KR0369;云是𤣥武¶
朱道士又曽遊青城山丈人觀至龍橋見巖下有枯骨
<pb:KR3l0125_WYG_023-11a>
　背石平坐按手膝上狀如鈎鏁附苔絡蔓色白如雪
　云¶祖父已嘗見不知年代其或鍊形濯魄之士乎¶
武宗之元年戎州水漲浮木塞江刺史趙士宗召水軍¶
　接木約獲百餘叚公署卑小地窄不復用因併修開
　元<md:KR3l0125_SBCK_003-9a>¶寺後月餘日有夷人逢一人如猴着故青衣亦不
　辯何¶製云關將軍差來採木今被此州接去不知為
　計要須¶明年却來取夷人説於州人至二年七月天
　欲曙忽暴¶水至州城臨江枕山每大水猶去州五十
<pb:KR3l0125_WYG_023-11b>
　餘丈其時水¶髙百丈水頭漂二千餘人州基地有陷
　深十丈處大石¶如三間屋者堆積於州基水黑而腥
　至晩方落知州官¶虞藏玘及官吏纔及船投岸旬月
　後舊州地方乾除大¶石外更無一物惟開元寺𤣥宗
　真容閣去本處十餘歩¶卓立沙上其他鐵石像無一
　存者¶
成都乞兒嚴七師幽陋凡賤塗垢臭&KR0126;不可近言語無<md:KR3l0125_SBCK_003-9b>¶　度往往應於未兆居西市悲田坊常有帖衙俳兒干
<pb:KR3l0125_WYG_023-12a>
　滿¶川白迦葉珪張美張翶等五人為火七師遇於塗
　各與¶十五文勤勤若相别為贈之意後數日監軍院
　宴滿川¶等為戲以求衣糧少師李相怒各杖十五遞
　出界凡四¶五年間人争施與每得錢帛悉用修觀語
　人曰寺何足¶修方知折寺之兆也今失所在¶
荆州百姓郝惟諒性麄率勇於私鬭武宗㑹昌二年寒¶
　食日與其徒遊於郊外蹴鞠角力因醉於墦間迨宵
　分¶方始寤將歸歴道約里餘值一人家室絶卑雖張
<pb:KR3l0125_WYG_023-12b>
　燈而¶頗昏闇遂詣乞漿覩一婦人姿容慘悴服裝羸
　弊方向<md:KR3l0125_SBCK_003-10a>¶燈紉縫延郝以漿授郝良乆謂郝曰知君有
　膽氣故敢¶陳情妾本秦人姓張氏嫁於府衙徤兒李
　自歡自歡自¶太和中戍邉不返妾遘疾而殁别無親
　戚為隣里殯於¶此處已逾一紀遷葬無因凡死者肌
　骨未復於土魂神¶不為隂司所籍離散恍惚如夢如
　醉君或留念幽魂亦¶是隂徳使妾遺骸得歸泉壤精
　爽有託斯願畢矣郝謂¶曰某生業素薄力且不辦如
<pb:KR3l0125_WYG_023-13a>
　何婦人云某雖為鬼不廢¶女工自安此常造雨衣與
　胡氏家傭作凡數嵗矣所聚¶十三萬備掩藏固有餘
　也郝許諾而歸遅明訪之胡氏¶物色皆符乃具以告
　即與偕往殯所毁瘞視之散錢培<md:KR3l0125_SBCK_003-10b>¶櫬緡之數如言胡
　氏與郝哀而異之復率錢與同軰合¶二十萬盛其㐫
　儀瘞於鹿頂原其夕見夢於胡郝¶
衡岳西原近朱陵洞其處絶險多大木猛獸人到者率¶
　迷路或遇巨虵不得進長慶中有頭陀悟空常裹糧
<pb:KR3l0125_WYG_023-13b>
　持¶錫夜入山林越兕侵虎初無所懼至朱陵原遊覽
　累日¶捫蘿垂踵無幽不跡因是跰䟡憇於巖下長吁
　曰飢渇¶如此不遇主人忽見前巖有道士坐䋲牀僧
　詣之不動¶遂責其無賔主意復告以飢困道士歘起
　指石地曰此¶有米乃持钁斸石深數寸令僧探之得
　陳米升餘即着¶於釡承瀑敲火煑飯勸僧食一口未
　盡辭以未熟道士<md:KR3l0125_SBCK_003-11a>¶笑曰君飱止此可謂薄分我當畢
　之遂喫硬飯又曰我¶為客設戲乃處木裊枝投盖危
<pb:KR3l0125_WYG_023-14a>
　石猿懸鳥跂其㨗閃目¶有頃又旋繞繩牀初歩漸趍
　以至蓬轉渦急但覩衣色¶成規倐忽失所僧尋路歸
　寺數日不復飢渇矣¶
嚴綬鎮太原市中小兒如水際泅戲忽見物中流流下¶
　小兒爭接乃一瓦瓶重帛羃之兒就岸破之有嬰兒
　長¶尺餘遂走羣兒逐之頃間足下旋風起嬰兒已蹈
　空數¶尺近岸舟子遽以篙撃殺之髮朱色目在頂上¶
王哲䖍州刺史在平康里治第西偏家人掘地拾得一
<pb:KR3l0125_WYG_023-14b>
　石子朱書其上曰修此不吉家人揩拭轉分明乃呈
　哲<md:KR3l0125_SBCK_003-11b>¶哲意家人惰於畚鍤自磨朱深若石脉哲甚惡之
　其年¶哲卒¶
世有村人供於僧者祈其密言僧紿之曰驢其人遂日¶
　夕念之經數嵗照水見青毛驢附於背凡有疾病魅
　¶鬼其人至其所立愈後知其詐呪效亦歇¶
秀才田瞫云太和六年秋涼州西縣百姓妻産一子四¶
　手四足一身分兩面項上髮一穗長至足時朝伯峻
<pb:KR3l0125_WYG_023-15a>
　為¶縣令¶
韋斌雖生于貴門而性頗厚質然其地望素髙冠冕特¶
　盛雖門風稍奢而斌立朝偘偘容止尊嚴有大臣之
　體<md:KR3l0125_SBCK_003-12a>¶每㑹朝未常與同列笑語舊制羣臣立于殿庭既
　而遇¶雨雪亦不移歩于廊下忽一旦密雪驟降自三
　事以下¶莫不振其簮裾或更其立位獨斌意色益恭
　俄雪甚至¶膝朝既罷斌于雪中㧞身而去見之者咸
　嘆重焉斌兄¶陟早以文學識度著名于時善屬文攻
<pb:KR3l0125_WYG_023-15b>
　草𨽻書出入清¶顯踐歴崇貴自以門地才華坐取卿
　相而接物簡傲未¶常與人欵曲衣服車馬猶尚奢侈
　侍兒閹豎左右常數¶十人或隠几搘頥竟日懶為一
　言其于𩜹羞猶為精潔¶仍以鳥羽擇米每食畢視厨
　中所委棄不啻萬錢之直¶若宴於公卿雖水陸具陳
　曽不下筯每令侍婢主尺牘<md:KR3l0125_SBCK_003-12b>¶往來復章未常自札受
　意而已詞㫖重輕正合陟意而¶書體遒利皆有楷法
　陟唯署名嘗自謂所書陟字如五¶朶雲當時人多倣
<pb:KR3l0125_WYG_023-16a>
　效謂之郇公五雲體嘗以五彩紙為緘¶題其侈縱自
　奉皆此𩔖也然家法整肅其子允課習經¶史日加誨
　勵夜分猶使人視之若允習讀不輟旦夕問¶安顔色
　必悅若稍怠惰即遽使人止之令立于堂下或¶彌旬
　不與語陟雖家僮數千人應門賔客必遣&KR0098;為之¶寒
　暑未嘗輟也頗為當時稱之然陟竟以簡倨恃才常¶
　為持權者所忌¶
天寳中處士崔𤣥㣲洛東有宅躭道餌术及茯苓三十<md:KR3l0125_SBCK_003-13a>¶
<pb:KR3l0125_WYG_023-16b>
　載因藥盡領童僕軰入嵩山採之一年方囘宅中無
　人¶蒿萊滿院時春季夜間風清月朗不睡獨處一院
　家人¶無故輙不到三更後有一青衣云君在院中也
　今欲與¶一兩女伴過至上東門表姨處暫借此歇可
　乎𤣥㣲許¶之須㬰乃有十餘人青衣引入有綠裳者
　前曰某姓楊¶氏指一人曰李氏又一人曰陶氏又指
　一緋衣小女曰¶姓石名阿措各有侍女軰𤣥㣲相見
　畢乃坐於月下問¶行出之由對曰欲到封十八姨數
<pb:KR3l0125_WYG_023-17a>
　日云欲來相看不得¶今夕衆往看之坐未定門外報
　封家姨來也坐皆驚喜¶出迎楊氏云主人甚賢只此
　從容不惡諸處亦未勝於<md:KR3l0125_SBCK_003-13b>¶此也𤣥㣲又出見封氏言
　詞泠泠有林下風氣遂揖入¶坐色皆殊絶滿座芬芳
　馥馥襲人命酒各歌以送之𤣥¶㣲誌其一二焉有紅
　裳人與白衣送酒歌曰皎潔玉顔¶勝白雪况乃青年
　對芳月沈吟不敢怨春風自歎容華¶暗消歇又白衣
　人送酒歌曰絳衣披拂露盈盈淡染胭¶脂一朶輕自
<pb:KR3l0125_WYG_023-17b>
　恨紅顔留不住莫怨春風道薄情至十八¶姨持盞情
　頗輕佻翻酒汚阿措衣阿措作色曰諸人即¶奉求余
　不奉畏也拂衣而起十八姨曰小女弄酒皆起¶至門
　外别十八姨南去諸人西入苑中而别𤣥㣲亦不¶之
　異明夜又來欲往十八姨處阿措怒曰何用更去封<md:KR3l0125_SBCK_003-14a>¶　嫗舎有事只求處士不知可乎諸女皆曰可阿措來
　言¶曰諸女伴皆住苑中每嵗多被惡風所撓居止不
　安常¶求十八姨相庇昨阿措不能依囘應難取力處
<pb:KR3l0125_WYG_023-18a>
　士倘不¶阻見庇亦有㣲報耳𤣥㣲曰某有何力得及
　諸女阿措¶曰但求處士每嵗嵗日與作一朱幡上圗
　日月五星之¶文於苑東立之則免難矣今嵗已過但
　請至此月二十¶一日平旦㣲有東風即立之庶可免
　也𤣥㣲許之乃齊¶聲謝曰不敢忘徳各拜而去𤣥㣲
　於月中隨而送之踰¶苑牆乃入苑中各失所在乃依
　其言至此日立幡是日¶東風振地自洛南折樹飛沙
　而苑中繁花不動𤣥㣲乃<md:KR3l0125_SBCK_003-14b>¶悟諸女曰姓楊姓李及顔
<pb:KR3l0125_WYG_023-18b>
　色衣服之異皆衆花之精也¶緋衣名阿措即安石榴
　也封十八姨乃風神也後數夜¶楊氏軰復至媿謝各
　裹桃李花數斗勸崔生服之可延¶年却老願長如此
　住䕶衛某等亦可至長生至元和初¶𤣥㣲猶在可稱
　年三十許人¶
　<md:KR3l0125_SBCK_004-1a>¶　
　<md:KR3l0125_SBCK_004-1a>¶酉陽雜爼續集卷三

<pb:KR3l0125_WYG_024-1a>
欽定四¶庫全書
　酉陽雜爼續集卷四　　　唐　段成式　撰
